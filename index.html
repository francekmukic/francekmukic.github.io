<html>
  <div style="font-size: 20px; line-height: 50px; padding: 200px; background-color: AntiqueWhite;">

VREME SMRTI<p></p> 
PRVI DEO<p></p>Prerovo ide u rat<p></p> 
PROLOG<p></p><p></p><p></p>Beč, četvrtak 28. jun 1914.<p></p><p></p>Neue Freie Presse (posebno izdanje) piše:<p></p><p></p>Jedna vest je danas stigla iz Sarajeva koja je celu Monarhiju najdublјe potresla. Carska kuća ima da objavi jednu strašnu tragediju.<p></p>Naslednik prestola nadvojvoda Franc Ferdinand i njegova supruga gospođa vojvotkinja fon Hoenberg danas su u Sarajevu postali žrtve jednog atentata.<p></p>Kao što nam javlјaju iz Sarajeva, grozni zločin dogodio se na sledeći nanin. Kada  se  Nј.  C.  i  K.  visočanstvo  prečasni  gospodin  nadvojvoda  Franc<p></p>Ferdinand sa svojom najvišom suprugom gospođom vojvotkinjom fon Hoenberg danas pre podne uputio na prijem u Gradsku kuću, bačena je na automobil jedna bomba, koju je Nј. C. i K. visost ramenom odbacila. Bomba je eksplodirala pošto je nadvojvodin auto prošao. Lakše su povređeni oba gospodina grof Fos- Valdek i ađutant zemalјskog poglavara, potpukovnik Merici, koji su se nalazili u automobilu koji je sledio...<p></p>Atentator je jedan tipograf iz Trebinja po imenu Čabrinović. On je odmah uhvaćen...<p></p>Posle svečanog prijema u Gradskoj kući, Nј. C. i K. visost prečasni gospodin nadvojvoda nastavio je sa svojom najvišom suprugom obilazak.<p></p>Jedan gimnazista osmog razreda, po imenu Princip iz Grahova, ispalio je iz jednog „brauning“ revolvera više hitaca na nadvojvodin automobil. Nјegovo C. i K. visočanstvo npečasni gospodin nadvojvoda ranjen je u lice, Nјeno visočanstvo gospođa vojvotkinja fon Hoenberg jednim metkom u donji deo tela. Nјegovo C. i K. visočanstvo i gospođa vojvotkinja prevezeni su u Konak i tamo su podlegli povredama.<p></p>I drugi atentator je uhvaćen...<p></p> 
Car je odmah izvešten o ovom strašnom događaju...<p></p><p></p>Nikola Pašić, predsednik vlade Kralјevine Srbije, svim poslanstvima Kralјevine Srbije:<p></p><p></p>U Beogradu, 19. jula 1914.<p></p><p></p>Austro-ugarska štampa je odmah posle sarajevskog atentata počela bacati na Srbiju krivicu za taj grozni zločin, koji je, po njenom mišlјenju, rezultat velikosrpske ideje...<p></p>I Dvor u Srpska vlada, primivši vest o atentatu, izjavili su ne samo svoje saučešće, nego i oštru osudu i gnušanje zbog takvog zločina.<p></p>Pored svega toga štampa susedne monarhije nije prestala da Srbiju čini odgovornom za sarajevski događaj. Srpska vlada je odmah u početku izjavila gotovost da preda sudu svakog svog podanika za koga bi se dokazalo da je imao učešća u sarajevskom atentatu... Najzad je Cpnska vlada izjavila da je kao i dotle gotova vršiti sve susedske dužnosti koje je na to obavezuje njen položaj evropske države...<p></p>Srpska vlada smatra da joj njeni životni interesi nalažu da se mir i spokojstvo na Balkanu utvrde što bolјe i za što duže vreme. I zato što to želi, ona sada strahuje da razdraženo javno mišlјenje u Austro-Ugarskoj ne da povoda austrougarskoj vladi da preduzme korak koji bi imao da ponizi državno dostojanstvo Srbije i istakne zahteve koji se ne bi mogli primiti...<p></p>Nikad, pak, nećemo moći primiti zahteve koji bi išli protiv dostojanstva Srbije i koje ne bi mogla primiti nijedna država koja noštuje i čuva svoju nezavisnost...<p></p>Baron Gizl od Gislingena, austrougarski poslanik u Beogradu, Lazi Pačuu, zastupniku predsednika vlade i ministra inostranih dela Kralјevine Srbije:<p></p><p></p>U Beogradu, 23. jula 1914.<p></p><p></p>Čast mi je predati Vašem Prevashodstvu priloženu notu koju sam primio od cvoje vlade, a koja je upućena Kralјevini Srbiji...<p></p>Iz iskaza i priznanja vinovnika atentata od 28. juna vidi se da je zločin<p></p> 
sarajevski skovan u Beogradu, da su oružje i eksplozive kojima su ubice bile snabdevene njima dali srpski oficiri i činovnici, članovi „Narodne odbrane“, i najzad da je i samo prebacivanje zločinaca u Bosnu i njihovog oružja bilo pripremlјeno i izvedeno od strane šefova srpske pogranične službe. Pomenuti rezultati istrage ne dopuštaju Carskoj i kralјevskoj vladi da i dalјe zadrži ulogu mirnog i strplјivog posmatrača, koju je godinama imala prema agitacijama čiji je centar bio u Beogradu, i koje su se širile odatle na teritoriju Monarhije; ovi joj rezultati, naprotiv, stavlјaju na dužnost da učini kraj tim rovenjima, koja su stalna opasnost za mir Monarhije...<p></p>Da bi postigla ovaj cilј, Carska i kralјevska vlada je primorana da zatraži od Srpske vlade zvaničnu izjavu:<p></p>„Kralјevska srpska vlada osuđuje propagandu upravlјenu protiv Austro- Ugarske, tj. skup tendencija kojima se teži, u krajnjem cilјu, da se odvoje od Austro-Ugarske Monarhije teritorije koje čine njen sastavni deo i sažalјeva iskreno kobne posledice ove zločinačke radnje. Kralјevska vlada žali što su oficiri i činovnici srpski učestvovali u gore pomenutoj propagandi i time kompromitovali odnose dobrog susedstva, na koje se Kralјevska vlada bila svečano obavezala svojom izjavom od 31. marta 1909. godine.<p></p>Kralјevska srpska vlada osuđuje i odbija svaku pomisao i pokušaj mešanja u sudbinu stanovnika ma kog dela Austro-Ugarske Monarhije; smatra za svoju dužnost da skrene ozbilјnu pažnju oficirima, činovnicima i svemu stanovništvu Kralјevine Srbije, da će ubuduće najstrože postupiti sa licima koja bi učinila krivicu odajući se takvim radnjama koje će Srpska vlada svima silama sprečavati i kažnjavati ..<p></p>Ova izjava saopštiće se u isto vreme Kralјevskoj vojsci dnevnom zapovešću Nјegovog Veličanstva kralјa i biće objavlјena u narednom broju Službenog vojnog lista.<p></p>Pored toga Kralјevska vlada se obavezuje...<p></p><p></p>Odgovor Srpske kralјevske vlade na notu Austro-Ugarske: U Beogradu, 25. jula 1914.<p></p>Kralјevska srpska vlada primila je saopštenje Carske i kralјevske vlade od<p></p>23. o. m. i uverena je da će ovaj odgovor ukloniti nesporazum koji preti da<p></p> 
pomuti dobre susedske odnose izmeću Austro-Ugarske i Kralјevine Srbije . . .<p></p>Srbija je dala toliko puta dokaza o cvojoj mirolјubivoj i umerenoj politici za vreme balkanske krize da je nekoliko puta sačuvala evropski mir žrtvujući cvoje zahteve samo u interesu toga mira.<p></p>Na vladu Kralјevine Srbije ne može padati odgovornost za nojave privatnog karaktera, kao što su pisanje štampe i mirni rad patriotskih društava, koje su gotovo u svim zemlјama obične i koje se, kao što je poznato, izmiču no npavilu ispod službene kontrole...<p></p>Zato je Kralјevska vlada bila bolno iznenađena tvrđenjem da su i lica iz Kralјevine Srbije učestvovala u spremi atentata izvršenog u Sarajevu... Odazivajući se pak zahtevu C. i K. vlade, Kralјevska srpska vlada je volјna izići na susret i predati sudu bez razlike položaja i čina svakog svoga građanina za koga bi se podneli dokazi da je učestvovao u sarajevskom zločinu...<p></p>U slučaju da Carska kralјevska vlada ne bi bila zadovolјna ovim odgovorom, Kralјevska srpska vlada, smatrajući da je u opštem interesu ne prenaglјivati u rešenju ovog pitanja, spremna je kao i uvek primiti mirno sporazumevanje na taj način što bi se to pitanje iznelo na rešenje pred Međunarodni sud u Hagu ili pred Velike sile...<p></p><p></p>Grof Leopold Berthold, austrougarski ministar inostranih dela, Nikoli Pašiću, predsedniku vlade Kralјevine Srbije i ministru inostranih dela:<p></p><p></p>U Beču, 28. jula 1914.<p></p><p></p>Pošto Srpska kralјevska vlada nije dala povolјan odgovor na notu koju joj je predao austrougarski poslanik u Beogradu 23. jula 1914, Carska i kralјevska vlada je prinuđena da se sama pobrine za zaštitu svojih npava i interesa i da u ovome cilјu pribegne sili oružja. Austro-Ugarska se smatra, dakle, od ovoga trenutka u ratu sa Srbijom.<p></p><p></p>Kralј Crne Gore Nikola srpskom Regentu Aleksandru, 28. jula 1914, Cetinje:<p></p><p></p>... Suđeno je srpskom narodu da se žrtvuje ponovo za odbranu vaskolikoga srpstva...<p></p> 
Ponos srpskoga naroda ne dopušta da se ide dalјe u popuštanju! Slatke su žrtve za istinu i nezavisnost Naroda. U ime božje i sa pomoću našega moćnog zaštitnika, silne Rusije, i simpatije civilizovanog sveta, izaći će srpski narod iz ove velike i nametnute nevolјe pobedonosno i obezbediće sebi sjajnu budućnost. Moji Crnogorci su već spremni na granici da padnu za odbranu naše nezavisnosti.<p></p><p></p>28. jula 1914. austrougarski poslanik nru Vatikanu, grof Moric Palfi, izveštava svoju vladu o audijenciji kod državnog sekretara kardinala Meri de Vala i nane Pija X, koje je obavestio o ratu protiv Srbije:<p></p><p></p>... U toku poslednjih godina Nјegova Svetost je u više mahova izrazila cvoje žalјenje što je Austro-Ugarska propuštala da kazni svog dunavskog suseda. Papa i Kurija vide u Srbiji podgrizajuće zlo, koje je, malo-pomalo, prodrlo u srž Monarhije i koje će vremenom da je razjedini. Pored svih eksperimenata koje je Kurija noslednjih decenija činila, Austro-Ugarska jeste i ostaje najbolјa katolička država, a najjači oslonac i bedem vepe koji je u našem veku ostao Hristovoj crkvi. Pad i propast Austro-Ugarske značili bi za crkvu gubitak najsolidnijeg oslonca u borbi protivu pravoslavlјa, i u tome padu crkva bi izgubila svog najbolјeg i najjačeg borca...<p></p>Tako dakle, kao što je Austro-Ugarskoj za njeno održanje potrebno da u svom organizmu čak i silom uništi razarajuće zlo, tako je za Katoličku crkvu indirektna potreba da učini sve što može da služi tome cilјu...<p></p><p></p>Vilјem II Nikoli II<p></p><p></p>jula 1914. u 10 časova i 45 minuta uveče<p></p><p></p>Sa najvećom uznemirenošću saznao sam o utisku koji je austro-ugarski korak protiv Srbije proizveo u Tvom carstvu. Bezobzirna agitacija, koja se godinama vrši u Srbiji, dovela je do strašnog zločina čija je žrtva bio Franc Ferdinand... Bez sumnje, Ti ćeš se složiti sa mnom da mi obojica, kao i cvu drugi vladari, imamo interesa da cva lica koja su moralno odgovorna za taj gadni zločin iskuse zasluženu kaznu.<p></p>S druge strane, ja vrlo dobro razumem koliko je Tebi i Tvojoj vladi teško ići<p></p> 
protiv javnog mišlјenja u zemlјi. Sećajući se srdačnog prijatelјstva koje nas dvojicu već poduže vreme tesno veže, koristim cav cvoj uticaj da Austro-Ugarsku pobudim da se otvoreno i mirno sporazume sa Rusijom. Nadam se pouzdano da ćeš Ti potpomoći moje napore da se otklone cve teškoće koje bi još mogle nastati.<p></p>Tvoj vrlo iskreni i odani prijatelј i kuzen,<p></p><p></p>Vilјem<p></p><p></p>Nikola II Vilјemu II<p></p><p></p>Petrograd, 29. jula, 1 sat no podne<p></p><p></p>Radujem se što si se vratio u Nemačku u ovom ozbilјnom trenutku. Molim Te živo da mi pomogneš. Jedan sraman rat objavlјen je jednom slabom narodu. Gnušanje je veliko u Rusiji, a i ja učestvujem u njemu. Ja predviđam da uskoro neću više moći odolevati pritiscima koji se na mene vrše, i da ću biti prinuđen da npeduzmem mere koje će dovesti do rata.<p></p>Da bi se izbegla nesreća evropskog rata, ja Te molim, u ime našeg starog prijatelјstva, da učiniš cve što Ti bude moguće, da zadržiš saveznika, da ne ide suviše daleko.<p></p><p></p>Nikola<p></p><p></p>Vilјem II Nikoli II<p></p><p></p>jula 1914. u 6 sati i 30 minuta uveče<p></p><p></p>Primio sam tvoj telegram, i sam želim da se održi mir. Međutim, ja ne mogu<p></p>— kao što Ti rekoh u prvom telegramu — da smatram austro-ugarski rat kao sraman rat, jer Austro-Ugarska iz iskustva zna da obećanja Srbije, kad postoje samo na hartiji, ne vrede ništa. Po mom mišlјenju, austro-ugarska akcija ima se smatrati kao pokušaj da se dobije jamstvo da će se srpska obećanja stvarno i održati... Mislim stoga da je Rusiji sasvim moguće da u austro-srpskom ratu ostane u ulozi gledaoca, ne yvlačeći Evropu u jedan od najstrašnijih ratova što<p></p> 
ih je svet video...<p></p>Ali vojničke mere Rusije mogle bi biti smatrane od Austro-Ugarske kao pretnja i izazvati nesreću, koju hoćemo da predupredimo, te tako učiniti nemogućnom misiju posrednika, koje sam se ja vrlo rado primio, sledujući Tvom pozivanju na moje prijatelјstvo i moju pomoć.<p></p><p></p>Vilјem<p></p><p></p>Vilјem II Nikoli II<p></p><p></p>jula 1914. u 1 čas po podne<p></p><p></p>... Austro-Ugarska je mobilisala samo protiv Srbije, i to samo jedan deo cvoje vojske. Ako se Rusija, kao što je sada posle Tvoga i Tvoje vlade saopštenja izvesno, mobiliše protiv Austro-Ugarske, misija koju si mi Ti prijatelјski novepuo, i koje sam se ja na Tvoju izričnu molbu vrlo rado primio, postaje vrlo teška, ako ne i nemoguća. Težina odluke leži sad na Tvojim plećima. Ti nosiš odgovornost za rat ili mir.<p></p><p></p>Vilјem<p></p><p></p>Nikola II Vilјemu II<p></p><p></p>Petrograd, 30. jula 1914. 1 sat i 20 min. no podne<p></p><p></p>Srdačno Ti zahvalјujem na tvom brzom odgovoru. Sadašnje vojne pripreme bile su odlučene već npe pet dana, i to kao mera predostrožnosti s obzirom na austrijske vojne mere. Ja se nadam iz sveg srca da te mere neće sprečiti Tvoju posredničku ulogu, na koju ja mnogo polažem. Potreban nam je Tvoj jak pritisak na Austriju, da bi se ona sklonila na sporazum s nama.<p></p>Nikola<p></p><p></p>Nikola II Vilјemu II<p></p> 
Petrograd, 30. jula, uveče<p></p><p></p>Srdačno Ti zahvalјujem na posredovanju, koje daje još nade na miran ishod. Istina, nama je nemoguće obustaviti vojne pripreme koje su izazvane austrijskom mobilizacijom. Mi smo daleko od toga da želimo rat, i dok god budu trajali pregovori sa Austrijom o Srbiji, moje trupe neće nikako zauzeti neprijatelјsko držanje, ja ti za to dajem svečano svoju reč. Imam vepe u milost Božju i nadam se uspehu Tvog nocpedovanja u Beču, na dobro naše zemlјe i evropskog mira. Svim srcem i potpuno odani tvoj<p></p><p></p>Nikola<p></p><p></p>Vilјem II Nikoli II<p></p><p></p>30. jula, u ponoć<p></p><p></p>Povodom Tvoga apela na moje prijatelјstvo, i Tvoje molbe za moju pomoć, primio sam se nosredovanja izmeću Tvoje i austrougarske vlade. Dok je ova moja akcija bila u punom toku, izvršena je mobilizacija Tvoje vojske protiv moga saveznika Austro-Ugarske, što je moju misiju učinilo gotovo iluzornom. Pri svem tom ja sam i dalјe nastavio rad na posredovanju. Međutim, sad dobih pouzdane vesti o ozbilјnim ratnim npupremama i na mojoj istočnoj granici. Odgovornost za bezbednost moga carstva primorava me da preduzmem odgovarajuće odbrambene mere.<p></p>Ja sam sa svojim naporima oko održanja svetskog mira išao do krajnjih granica. Ja neću biti odgovoran za nesreću koja sad preti celom civilizovanom svetu. U ovom trenutku Ti si još u mogućnosti da tu nesreću sprečiš... Prijatelјstvo prema Tebi, prema Tvojoj zemlјi, koje mi je na samrtnoj postelјi moga deda npedato u amanet, uvek mi je bilo sveto, i ja sam ostao veran Rusiji u najtežim trenucima, naročito u njenom poslednjem ratu. Danas, evropski mir samo Ti možeš spasti, ako se Rusija odluči da obustavi vojne pripreme upravlјene npotiv Nemačke i Austro-Ugarske.<p></p><p></p>Vilјem<p></p> 
Knez Hajnrih Pruski engleskom kralјu Đorđu<p></p><p></p>30. jula 1914.<p></p><p></p>... Vilјem je vrlo zabrinut... On je u stalnoj telegrafskoj vezi sa Nikolom, koji danas potvrđuje vest da je naredio vojne pripreme, koje su ravne mobilizaciji, i da su te npupreme preduzete još npe pet dana. Osim toga, dobili smo izveštaj da i Francuska čini vojne pripreme, dok mi pak nismo nikakve mere preduzeli, ali svakog trenutka možemo na to biti prinuđeni, ako naši susedi produže s tim. To bi onda značilo evropski rat. Ako Ti istinski i iskreno želiš da sprečiš tu strahovitu nesreću, smem li da Ti predložim da svoj uticaj kod Francuske i Rusije upotrebiš u tom smislu, da one ostanu neutralne? Po mom mišlјenju, to bi bilo od vrlo velike koristi. Hteo bih još da dodam da se Nemačka i Engleska, sada više nego ikada, treba uzajamno da potpomažu, da bismo predupredili strašnu nesreću, koja inače izgleda neizbežna. Veruj mi da se Vilјem sa najvećom iskrenošću zauzima za održanje mira. Ali vojne pripreme oba njegova suseda mogu ga najzad prinuditi da u interesu bezbednosti svoga Carstva, koje bi inače ostalo nezaštićeno, sleduje njihovom primeru. Ja sam Vilјema izvestio o ovom telegramu upućenom Tebi, i nadam se da ćeš moja saopštenja primiti u istom prijatelјskom duhu kojim su ona bila inspirisana.<p></p><p></p>Hajnrih<p></p><p></p>Kralј Đorđe knezu Hajnrihu Pruskom<p></p><p></p>30. jula 1914.<p></p><p></p>Veoma se radujem što sam čuo za Vilјemove napore da se sa Nikolom sporazume radi održanja mira. Moja je ozbilјna želјa da se takva nesreća kao što je evropski rat, koja se ne bi dala popraviti, predupredi. Moja vlada čini sve što je moguće da Francusku i Rusiju pokrene da odlože dalјe vojne pripreme, ako se Austrija zadovolјi zauzećem Beograda i okolnim zemlјištem kao zalogom da će se njeni zahtevi ostvariti na zadovolјavajući način, dok bi ostale zemlјe imale da obustave svoje ratne pripreme. Ja verujem da će Vilјem upotrebiti cvoj<p></p> 
veliki uticaj da privoli Austriju da prihvati taj predlog. Time bi pokazao da Nemačka i Engleska zajednički rade na sprečavanju jedne međunarodne katastrofe. Molim Te uveri Vilјema da ja cve činim, i da ću i dalјe činiti cve što je u mojoj moći, da održim evropski mir.<p></p><p></p>Đorđe<p></p><p></p>Nemački car Vilјem engleskom kralјu Đorđu<p></p><p></p>31. jula 1914.<p></p><p></p>Mnogo Ti zahvalјujem na Tvom prijatelјskom saopštenju. Tvoju predlozi poklapaju se sa mojim shvatanjem, kao i sa saopštenjima koja sam noćas primio iz Beča i koja sam posle dostavio Londonu. Ovoga trenutka sam primio od kancelara saopštenje da mu je prispela vest da je Nikola noćas naredio mobilizaciju celokupne cvoje vojske i flote... Ja odlazim u Berlin da se postaram za bezbednost svojih istočnih granica, gde su se već sakupile jake ruske trupe.<p></p><p></p>Vilјem<p></p><p></p>Nemački kancelar nemačkom ambasadoru u Petrogradu<p></p><p></p>1. avgusta 1914. u 12.52 no podne<p></p><p></p>Ukoliko ruska vlada ne bude dala zadovolјavajući odgovor na naš zahtev, neka joj Vaša ekselencija izvoli danas u pet sati no podne npedati ovu deklaraciju:<p></p>„Carska vlada se od početka krize trudila da se dođe do mirnog rešenja. Odazivajući se želјi izraženoj od strane Nјegovog Veličanstva cara ruskog, Nјegovo Veličanstvo car nemački, u saglasnosti sa Engleskom, bio se zauzeo da izvrši ulogu posrednika kod bečkog i petrogradskog kabineta, kada je Rusija, ne čekajući rezultat posredovanja, pristupila mobilizaciji celokupne cvoje vojne snage na suvu i na moru.<p></p>Usled  te  mere  pune  pretnje,  koja  nije  bila  izazvana  nikakvom  vojnom<p></p> 
pripremom od strane Nemačke, Nemačka Carevina se našla pred jednom ozbilјnom i neposrednom opasnošću. Ako bi carska vlada propustila da predupredi tu onacnost, ona bi time dovela u pitanje bezbednost, na i samu egzistenciju Nemačke. Prema tome, nemačka vlada se našla prinuđena da se obrati vladi Nјegovog Veličanstva cara svih Rusa, zahtevajući obustavu navedenih vojnih mera. Pošto je Rusija odbila da ispuni ovaj zahtev, i tim odbijanjem očito pokazala da je njena akcija upravlјena protiv Nemačke, čast mi je, no naredbi moje vlade, saopštiti vašoj ekselenciji ovo što sleduje:<p></p>Nјegovo Veličanstvo Car, moj uzvišeni suveren, prima, u ime Carstva, izazivanje i smatra se u ratnom stanju sa Rusijom“.<p></p><p></p>Nemački car Vilјem engleskom kralјu Đorđu<p></p><p></p>1. avgusta 1914.<p></p><p></p>Ovoga trenutka sam primio saopštenje Tvoje vlade po kome ona nudi francusku neutralnost pod garantijom Velike Britanije. Toj ponudi je bilo pridodato pitanje, da li bi Nemačka, pod takvim uslovima, odustala od napada na Francusku. Moja mobilizacija, koju sam već naredio danas po podne na dva fronta, na istoku i zapadu, iz tehničkih razloga mora se nastaviti prema planu. Protivnaredba se vuše ne može izdati, jer je Tvoj telegram na žalost došao suviše dockan. Ali ako mi Francuska ponudi svoju neutralnost, koja mora biti zagarantovana engleskom vojskom i flotom, ja ću, naravno, odustati od napada na Francusku i na drugom mestu upotrebiti svoje trupe. Nadam se da Francuska neće postati nervozna.<p></p>Vilјem<p></p><p></p>3. avgusta 1914. Nemačka je objavila rat Francuskoj.<p></p>4. avgusta 1914. Velika Britanija je objavila rat Nemačkoj... Tako je počeo prvi svetski rat.<p></p>A počeo je napadom na Srbiju. Austro-Ugarska Carevina uputi na Kralјevinu Srbiju svoju Kaznenu ekspediciju (Strafexpedition) da je satre i germanskom zavojevanju otvori put za Bosfor i Istok. Prvi kuršumi prvog svetskog rata ispalјeni su u srpske vojnike; na desnoj obali Drine pogibe prvi čovek u svetskom ratu; prva topovska granata bačena je na Beograd i srušena<p></p> 
prva kuća u dotad nezapamćenom rušenju kuća na zemlјi; prva pobednička vešanja civila i žena, ubijanja dece i staraca, silovanja i plјačke, prva rušenja pravoslavnih crkava i trovanja seoskih bunara, izvršiše se avgusta 1914. na delu srpske teritorije okupirane od vojske Austro-Ugarske Monarhije.<p></p> 
GLAVA PRVA<p></p> 
1<p></p><p></p>Doboš se u sutonu oglasio Prerovom, oko opštine, ne zalazeći dublјe u sokake, bez želјe da ga čuje celo selo. Pa ipak, žene i starci, na to mucanje doboša, okupiše se pred kamenim stepenicama opštine brže nego ikad u svome veku: desetak dana u selo nije stiglo nijedno pismo s fronta, i nijedna depeša iz Komande nije javila ničiju pogibiju, ranu ili nestanak, a Aćim Katić, čitajući „Politiku“, tvrdio je sve tiše i u poverenju da je na frontu Srbiji krenulo mnogo naopako.<p></p>Dok su se drugi šapatom i strepnjom brzo dozvali i prikupili, Aćim Katić stiže jedva i poslednji. Nema gomila žena, nešto staraca i dečaka, zbijena oko stepenica i odškrinutih vrata opštine, zaustavi ga na svom kraju, gde on nikad ne stoji. Osloni se lećima o nagorelo brestovo deblo, pridržavajući se i za štap: petnaesti je dan kako mu od Adama, unuka, nije stiglo pismo.<p></p>Sumrak gasi belinu zidova i ženskih marama; lјudska lica se ne razlikuju od boje ćeramide i brestove kore. Disanje i uzdasi mešaju se, i talasaju među plotovima, u retkom lavežu.<p></p>Iz opštine, kroz prozor u rešetkama, linu žutnjikava svetlost: dobošar otvori prozor. Ne pojavlјujući se na prozoru, kmet skršenim i pretećim glasom povika iz opštinske kancelarije:<p></p>Javlјa Komanda da su od poslednjeg saopštenja, iz Prerova poginuli ovi vojnici...<p></p>Aćim Katić izdrža do kraja spiska izginulih i regruta što se sutra do sedam moraju javiti Komandi u Palanci. A kad se odmah zatim u opštini ugasi lampa i leleci pođoše sokacima, on se sulјnu niz deblo i osta tako sedeći, na zemlјi, dok se gomila ne pogubi u sumraku. Tad ustade i pođe selom kud ga sokaci vode i svijaju. Ne može kući. Govori, šapuće, misli:<p></p>Ućutite, nesrećnice, prestravićete decu. Do zore, bar. Za jedan san deci i stoci, lјudi. Ućutite da pospe regruti. Poslednja im je noć u postelјi i suvoti. Nije dobro kuknjavu da ponesu na bojište. Mora se živeti. Još nije došlo najgore, lјudi.<p></p>Prolazi pored kola punih kukuruza, ostavlјenih pred vratnicama, ćuti<p></p> 
pored kuća nepoginulih, zastaje pred raskrilјenim vratnicama mobilisanog: u otvorenoj kući, na ognjištu velika vatra, u mraku, pod nožem, krklјa prase:<p></p>Ljubo, sa srećom pošao. Lezi i spavaj, sinko. Zapamti: ako hoćeš da živiš, ništa ti smrt ne može.<p></p>Zovu ga da uđe u kuću, ali on produžava mimo tumaranja po avlijama mobilisanih, hvata se za plot poginulog:<p></p>Smirite ruke, žene. Kukuruz niste obrale. Vinograd vam istruli. Ni zrno niste posejale. Sneg će, drva niste spremile. Decu i unuke imate. Ako decu nemate, stoku imate. Bilјke imate, mora da se živi.<p></p>Stiže pred školu: iz otvorenih prozora učionice plamsa svetlost i miriše vosak. Prilazi prozoru, hvata se za okapnicu, vidi:<p></p>Učitelј Kosta Dumović, gologlav, ćuteći, lagano hoda po učionici; na skamijama gde su sedeli i učili Prerovci izginuli na bojištu gore voštanice koje im je za pokoj duše pripalio on, njihov učitelј. Kako su mu ćaci ginuli, tako im je imena kredom ispisivao na tabli; tom spisku započetom letos, večeras je dopisao osamnaestoricu i gotovo ispunio tablu. Zastaje između skamija, nadgleda voštanice: slabe, koje padaju pod skamije, ponovo pripalјuje na parnjaku i stavlјa na svoje mesto; nemirne plamičke uštine noktima; one što dogorevaju motri da ne upale skamiju i, kad plamičak zatitra u poslednjoj kapi voska, gasi ga dahom. Vraća se za svoj sto da u delovodnik zapiše nešto. Opet stoji zamišlјen izmeću table i računalјke; sluša i gleda voštanice.<p></p>Kako ćemo iz ove noći, Kosta? Ćuteći, Aćime.<p></p>Izići da kažemo neku. Sutra, Aćime.<p></p>Ujutru iz Prerova odlazi u Komandu još dvanaest mladića. Znaš li?<p></p>Učitelј nastavlјa da korača po svetlosti, između praznih skamija i voštanica.<p></p>Aćim Katić se okreće ka selu: prepliću se naricanja i jauci. Polazi ka učitelјevoj kući; s njegovom kćerkom Natalijom lјudski da porazgovara. Nјu je odavno u sebi usvojio za unuku. Tako je i voli.<p></p>Drškom štapa lupa u njen prozor:<p></p>Nato, dete, čuješ li, satreše Prerovo.<p></p>U zaranke pozvaše je u Šlјivovo da ženama čita pisma. Stigla danas s fronta — iz tame se javlјa Natalijina mati.<p></p> 
Zla noć. Nema čoveka ni za reč — kaže za sebe Aćim i polazi prema kući. Po nebu, u oblačini, truli mu mesečina. Plotovi mu stešnjavaju put;<p></p>prošće se ustremilo na njega. Jedva prolazi od očiju pasa i žena. Neko ga<p></p>zaustavlјa iz mraka:<p></p>Aćime, tražim te. Imaš li banku da mi daš za Svetozara? Čuo si, mora ujutru u Komandu. Daću ti grožđe.<p></p>Evo ti tri. I nisi mi dužan, Gvozdene.<p></p>Napipavaju se rukama: Gvozdenu drhte prsti, jedva kupi dinare iz njegove šake. Bez reči se rastaju. Aćim polazi; čuje sviralu. To Tola Dačić svira. Žuri k njemu, treska štapom po vratnicama:<p></p>Prerovo kuka, a ti pevaš, bezumniče! Sin ti poginuo, četres dana bilo u subotu, a ti sviraš.<p></p>Sviram za trojicu živih. Pevam što mi od četiri sina, fala bogu, samo Živko pogibe. A moglo je i crnje da bude.<p></p>Puste kuće ostale, život se zatro, beslovesniče! Kažem ti: za život pevam, Aćime.<p></p>Čuješ li Prerovo, budalo bosa!<p></p>Ko mora da kuka, neka kuka. Na ovom svetu, odvajkada, jedan kuka, drugi peva. Kuka ko mora, peva ko sme. Nikad nije bilo da svi kukaju. Od svakog zla postoji gore — nastavlјa da svira.<p></p>Na pragu kuće sedi Đorđe i puši. Zastaje: šta sad da kaže sinu? Nema šta ni da ga pita. On nije smeo da sluša čitanje depeša iz Komande. Kad se čitaju spiskovi izginulih, ili kad stigne Adamovo pismo, on se opije lјutom rakijom.<p></p>Gde si dosad? — promuca Đorđe i uhvati ga za nogavicu. Našeg ne pomenu.<p></p>Ču l' ti dobro?<p></p>Jesam. Nijedan od konjanika. A osamnaest pešaka poginulo. Osamnaest, sinko!<p></p>Čuje pad sekire na kaldrmu. Šta će ti sekira, Đorđe?<p></p>Da isečem bačve i istočim vino. Ja ću u vino. Aćim sede na prag bačvare i pripali cigaru.<p></p>Đorđu se lice ne razlikuje od cigle; od kuknjave iz sela ne čuje mu disanje.<p></p>Tola svira.<p></p> 
Kratko, kroz kašalј, Đorđe zaplaka.<p></p>Naježen, Aćim ustaje i žuri u svoju staru kuću. Zastaje na doksatu. Dugo sluša Đorđevo produženo ječanje; seti se da mu je pri susretu rekao „sinko“. Od Adamovog rođenja, od Vukašinove izdaje, od Simkine smrti, do Adamovog odlaska u rat, nije ga tako nazvao.<p></p>Sinko, šapnu, da čuje tu svoju, samo unuku Adamu izgovaranu reč. On će, Đorđe, i sahranu da mu spremi, ko će drugi. Vukašin, možda, ni tada neće doći u svoju kuću u Prerovo.<p></p>Ulazi u sobu, pripalјuje lampu da pročita unukova pisma. Primio je samo tri. Jedno mu prigrabio Đorđe i ne pokazuje mu ga, čita ga sam. Po redu će. Ovo je prvo sa bojišta. Šapuće:<p></p><p></p>Zdrav mi budi Deda i ti Oco. Dragan mi se u ovom krklјancu mnogo lepo snašao. Vi ne verujete ali on je najmirniji konj u puku. Toliko se uozbilјio za otadžbinu i kralјa kao da je trećepozivac.<p></p>Juče u svanuće jurnusmo u prvu pucnjavu. Složiše puške jedna preko druge pa mitralјezi zaravnavaju. Crno Deda. Zukće li zukće. Živ nisam znaš koliki je Dragan mora da naleti na stršlјena.<p></p><p></p>Ti, nesrećniče, da ne naletiš na stršlјena. Ti!<p></p><p></p>Dragan se stanji i smanji kao ker pa poleti i sve radi kao da je pukovnik.<p></p>Čim čuje razornu ili šrapnelsku on polegne.<p></p>Bi svašta i na jednoj utrini ostaše da se tamne i naši i oni a nas dvojicu nije ni prlјnulo. Samo se mnogo mučim za zob.<p></p><p></p>Činovnici i liferanti sve pojedoše. Otkud da stigne i za konje i vojnike?<p></p><p></p>Zato mi pratite još para nek mi se nađe ako ovac još poskupi. Za mene se ne sekirajte i u zdravlјe svima Adam. Konjički eskadron Moravske divizije drugog poziva u sastavu Prve armije.<p></p><p></p>Večeras je više izginulo iz Moravske prvog poziva. To je tamo po planinama, iza Valјeva. A kad stupe u ravnicu, onda konjica juriša.<p></p> 
Čita glasno drugo Adamovo pismo:<p></p><p></p>Prošle noći kod sela Lipolista raniše mi Dragana. Fala Bogu samo mu šrapnel rasekao kožu na levoj plećki.<p></p><p></p>Fala bogu. Nesrećniče, šašavko moj.<p></p><p></p>Osetio sam kad ga žacnulo. Mozgom mi cvićnu žarić. Kad se ta jurnjava i tutnjava završi skinuh se da mu popustim kolan, a ruka mi mokra i leplјiva. Kresnem žigicu i vidim krv. Dragan iskrenuo glavu ulevo i ćuti. Videh šta je pa mu ranu operem rakijom a on siromah drhti kao šiblјak.<p></p><p></p>Što mi ne pišeš kad ti se konj upišao, a ja ću za tvoje zdravlјe da gledam u zvezde.<p></p><p></p>Namazao sam ranu mašću za rane i krv mu prestade. Na sreću beše se završila ta Cerska bitka u kojoj smo Švabe isterali iz Srbije. Mi se sada izležavamo blizu Drine i Draganu zarašćuje rana. Zamisli Deda i ti Oco da je Dragan samo za šaku kasao ulevo šta bi bilo s njim. Pozdravite sve koji pitaju za mene. Ako Natalija ne pita baš me briga.<p></p><p></p>U taj li si se čvor zavrteo. Ne da svako žensko. Bolјe da to od Natalije pojmiš no da ti neka kurveština popari mozak.<p></p>Odgurnu pismo u senku: Kao da je konj Dragan moj unuk, a Adam njegov konjušar. Puhnu u lampu. Obavi ga pomrčina izukrštana naricanjima po selu. Izu štivlete i u odelu leže na krevet. Stavi šake na uši. Taj nesrećnik, taj nesmajnik, ta budala moja, to jedino što mi osta da me nadživi, zbog konja će izgubiti glavu...<p></p><p></p>

    
    
  
  </div>
</html>




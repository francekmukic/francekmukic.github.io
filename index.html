<html>
  <div style="font-size: 20px; line-height: 50px; padding: 200px; background-color: AntiqueWhite;">

Dobrica Ćosić<p></p><p></p>VREME SMRTI<p></p>prva knjiga roman<p></p><p></p>BEOGRADSKI IZDAVAČKO-GRAFIČKI ZAVOD 1984.<p></p><p></p><p></p>MMXVI<p></p> 
<p></p>GLAVA TREĆA<p></p> 
Page 1<p></p><p></p>R. A. Rajs. Kako su Austro-Ugari vodili rat u Srbiji.<p></p>„Već odavno je moćna Austro-Ugarska odlučila da smrvi mali srpski narod, narod demokratski i zalјublјen u slobodu. Slobodna Srbija privlači austro- ugarske podanike srpske rase, a uz to, isprečila se na toliko želјenom putu za Solun. Narod dvojne monarhije trebalo je pripremiti na pogublјenje nezgodnog suseda. U tom cilјu austro-ugarska štampa, verno praćena nemačkom, otpočela je kampanju sistematskog klevetanja Srba. Čitajući ih, nema većih vapvapa ni gnusnijeg naroda od Srba. Vašlјivci, lopovi, kralјoubice, ti grozni Srbi su i krvoloci. Cvojim zaroblјenicima odsecaju noseve, uši, kopaju oči, uškoplјavaju ih.<p></p>Austrougarski vojnici koji su stigli na srpsko tle i našli se u blizini lјudi o kojima su im oduvek govorili kao o varvarima, osetili su strah, te su verovatno iz straha da sami ne budu mrcvareni počinili npve surovosti. Ali, ugledavši krv, čovek se menjao u krvoločnu životinju. Trupe je obuzeo pravi nastup kolektivnog sadizma.<p></p>Odgovornost za svirepa dela ne pada, dakle, na proste vojnike, žrtve nagona divlјih životinja, koji su u čoveku uspavani, nego na njihove pretpostavlјene. Ono što sam upravo opisao, kao i svedočanstva svireposti austrougarskih vojnika, otkrivaju smišlјeno pripremanje pokolјa od strane vođa.<p></p>Neverovatan dokument koji verno prevodim sa nemačkog počinje ovako:<p></p>,K. und. K. 9. Korps Kommando.<p></p>Uputstva za ponašanje prema stanovništvu u Srbiji.<p></p>Rat nas je doveo u zemlјu koju naselјava, stanovništvo nadahnuto fanatičnom mržnjom prema nama, u zemlјu u kojoj je ubistvo, kao što je pokazala katastrofa u Sarajevu, zakonom dozvolјeno od viših klasa kao junačko delo.<p></p>Prema takvom stanovništvu pogrešno bi bilo pokazivati čovečnost i dobrotu srca; čak je i štetno, jer takvi obziri, ponekad mogući u ratu, ovde ozbilјno<p></p> 
dovode u opasnost naše trupe.<p></p>Shodno tome, naređujem da se tokom čitave vojne akcije prema svima pokazuje najveća strogost, najveća čvrstina i najveće nepoverenje.<p></p>Ovo je napisao austrijski general, predstavnik vlade koja je htela, kao što znamo, da pošalјe na gubilište ogroman broj lјudi na osnovu lažnih dokumenata sačinjenih u njenom poslanstvu u Beogradu.<p></p>Uputstva se nastavlјaju:<p></p>,Pre svega, ne dopuštam da se lјudi neprijatelјske zemlјe, bez uniforme a naoružani, koji se sretnu pojedinačno ili u grupama, zaroblјavaju. Nјih treba bezuslovno pogubiti<p></p>Austrougarski generalštab znao je kao i svi drugi da srpski vojnici trećeg poziva i dobra polovina vojnika drugog poziva nikada nisu npumili uniforme. Propisivanje uputstava jeste, dakle, neprikriven poziv na pokolј ovih vojnika, poziv koji je vojska doslovno sledila.<p></p>Dalјe, u vezi sa taocima, nalazimo:<p></p>,Pri prolasku kroz naselјeno mesto voditi ih, ako je moguće, dok kolona ne npođe i bezuslovno ih pobiti ako u mestu ijedan hitac bude ispalјen na vojsku.<p></p>Potpuno se zabranjuje da zvona zvone, i ako je potrebno, zvona će biti skinuta; no jedna patrola treba da zaposedne svaki zvonik.<p></p>Služba božja dopustiće se samo na otvorenom prostoru, ispred crkve. Jedan vod pripravan da puca stajaće u blizini crkve za vreme službe božje.<p></p>Svakog stanovnika koji se nađe van naselјa, naročito u šumi, treba smatrati za člana bande koji je sakrio oružje; za oružjem nemamo vremena da tragamo: pogubiti ih, koliko god izgledali malo sumnjivi...'<p></p>Evo neprikrivenog poziva na ubistvo. Svaka osoba nađena u polјu, komita je koga treba ubiti!<p></p>Ovaj izvod mogu da okvalifikujem jedino kao poziv na pokolј civilnog stanovništva...“ (R. A. Reiss: Comment les Austro-Hongrois ont fait la guerre en Serbie. Observations directes d’un neutre, Paris, Armand Colin, 191ff)<p></p> 
Page 2<p></p><p></p>Telefonski razgovori c Pašićem izazvaše u vojvodi Putniku najteže komandantsko nespokojstvo: nesigurnost u svoju procenu poraza pretrplјenih poslednjih dana. Strah od preuveličavanja poraza imao je i pre prvog razgovora s Pašićem, pa se proveravao u razgovoru s generalom Živojinom Mišićem, svojim pomoćnikom, do čijeg mu je mišlјenja najviše stalo:<p></p>„Da ste vrhovni komandant srpske vojske, kako biste vi Mišiću, procenili njen sadašnji položaj?“<p></p>„I moje je mišlјenje da je naš položaj vrlo nepovolјan“.<p></p>„Samo vrlo nepovolјan?“<p></p>„Da. Sve dok se lјudi bore, smatram, nema nepovolјnog položaja koji se ne može izmeniti“ — odgovorio je kao na majorskom ispitu, kad mu je bio predsednik ispitne komisije.<p></p>„Vi, Mišiću, u tu mogućnost verujete, iako nam je samo posle tri meseca ratovanja vojska skoro prepolovlјena? Te prepolovlјene trupe su bez municije, o čemu mi svakog jutra referišete. Pa su i bose i gole, a zima nastupa. A neprijatelј udvostručuje snage i prodire nezadrživo na frontovima Prve i Druge armije. I vi ste, dakle, optimist?“<p></p>„Jesam, gospodine vojvodo. Ovaj će rat dobiti onaj ko može najduže da trpi poraze. A ja ne znam koji nam je neprijatelј ravan u snazi da se trpi.“<p></p>Tu se razgovor i završio. Suprotstavlјati se takvim optimističkim dokazima bilo mu je besmisleno. Od saradnika koji tako uprošćeno i suženo vidi sadašnje stanje srpske vojske, ne može da očekuje pravi savet. Čak ga je takvo Mišićevo mišlјenje utvrdilo u svom uverenju i podstaklo da Pašiću onako bez optimizma saopšti svoj stav. Ali ga mnogo pomelo i uplašilo Pašićevo hladno i uporno neprihvatanje njegove procene stanja i izgleda u kojima se nalazi srpska vojska. Iako je u drugom razgovoru pristao da sutra s vladom dođe u Vrhovnu komandu, u bezdušnoj tvrdoći Pašićevih reči o strahotnim gubicima vojske, bilo je i nadmoći koja je iznad položaja i funkcije koje taj čovek ima u državi. Ta nadmoć je najpre podrazumevala zdravlјe koje on nema, a koje mu<p></p> 
se i pogoršava s jesenjim kišama i zahlađenjem; ali, u Pašićevoj nadmoći ima i snage da se ne podlegne događajima ma koliko bili teški, te snage koju upravo on sada mora da ima više od svih u Vrhovnoj komandi. I ne samo u Vrhovnoj komandi. A možda je već nema svejedno što to do sada nije ispolјio, ne pristajući ni na kakvu promenu rada i odnosa u Vrhovnoj komandi koji bi ličili na vanredno stanje, odgovarajuće stanju na frontovima (što inače zahteva regent Aleksandar kao vrhovni komandant, čemu je sklon i general Mišić, kao njegov pomoćnik). Sa tim nastojanjem da održi „redovno stanje“ u Vrhovnoj komandi, čini napor da zadrži i svoje svakodnevne navike. Pozvoni posilnom da mu prinese pletenu naslonjaču uz prozor: da sačeka noć posmatrajući razgolićene lipe na kiši i kapanje poslednjih listova. Da nisu oblačine smotale zemlјu, on bi se večeras odvezao na brežulјak više Valјeva, i zagledao u nebeska jata meću kojima nalazi najviše smiraja i ima svoju najdužu misao: o večnosti i beskraju.<p></p>Ogrnut šinjelom krenu ka prozoru većnice Okružnog suda ali ga nasred ogromne prazne sobe s njegovim stolom i jednom pletenom naslonjačom, zaustavi general Mišić:<p></p>Gospodine vojvodo, vojvoda Stepa najodlučnije zahteva da dođete na telefon.<p></p>Kažite mu da ćemo sutra ovde razgovarati. Valјda je primio depešu za sutrašnju sednicu.<p></p>Primio je. I kaže mi da sutra neće doći u Valјevo.<p></p>Vojvoda Putnik domile do svog stola i podiže telefonsku slušalicu: Slušam te, Stepo.<p></p>Ovog časa vratio sam se s položaja Moravske divizije. Gledao sam kako švapska teška artilјerija zaravnava rovove i razbacuje artilјerijska utvrđenja. A moji topovi moraju da ćute, jer sam naredio da sačuvaju po tri poslednje granate.<p></p>Slušam te, Stepo.<p></p>Trebalo je, Putniče, videti kako nam baražnom vatrom u jednoj palјbi ubijaju čitave čete... Kasapnica je to! Prava kasapnica srpske vojske!<p></p>Vojvoda Putnik stavi šaku na slušalicu i šapnu Mišiću: Pa on plače! — kaže u telefon: — Čekaj, Stepo... I meni je ovo peti rat. I ja znam šta je baražna vatra!<p></p>Ne znaš, Putniče! Ovo nije rat dve vojske! Ovo je samo ubijanje srpske vojske! Ubijanje nemoćnih!<p></p>Ja sam ti, Stepo, sinoć rekao da sam i kod Pašića i kod savezničkih vojnih<p></p> 
izaslanika treći put urgirao da nam se najhitnije isporuči artilјerijska municija, koju smo već platili.<p></p>Ništa ja nemam od tvog urgiranja! I ja više neću da komandujem armijom koja nema artilјeriju. Zvao sam te da ti saopštim: podnosim ostavku na komandu Drugom armijom. Prenesi to Vrhovnom komandantu.<p></p>Časno, Stepo. Časno, vojvodo... — da se smiri seda na stolicu, prekrivenu vojničkim ćebetom.<p></p>Stojim vam na raspolaganju i molim da odmah postavite novog komandanta armije.<p></p>A kome ću ja da podnesem ostavku što sam načelnik Vrhovne komande u zemlјi koja nema fabriku oružja, a napadnuta je od evropske carevine koja ima pedeset fabrika oružja i municije? Pred kim ja mogu da budem očajan i uvređen što u neravnopravnom ratu trpim poraze, što me ovako nezasluženo premlaćuju Hoencendorf i Oskar Poćorek? Kome, Stepo Stepanoviću, u ime svoje časti i sažalјenja prema vojsci danas ja mogu da podnesem ostavku?<p></p>Kralјu i Pašiću! Političarima! Neka ta gospoda dođe u rovove!<p></p>Zašto tebi tvoji potčinjeni komandanti ne podnose ostavke...? Pitam te, zašto ih ne podnose kad na to imaju veće pravo, no ja i ti?<p></p>General Mišić izlazi iz većnice.<p></p>Imaju, imaju, Putniče! Jer postoji krivac što smo mi ovako goloruki i nemoćni u ratu. Ti dobro znaš ko je taj krivac.<p></p>Čuj, Stepo... Ti i ja smo stari vojnici. I još smo u prvoj godini Artilјerijske škole u Kragujevcu naučili šta je vojnička dužnost i šta je komandantska kompetencija. Ne uzimajmo ni sada prava koja nisu naša. Jer će nas švapski narednici pretvoriti u svoje seize!<p></p>To oni ne mogu, vojvodo! Ja uvek mogu uspravno da umrem!<p></p>Sad treba uspravno misliti. Misliti, naša je dužnost, a ne ginuti. Ali o tome ćemo u četiri oka. Odmah kreni k meni.<p></p>Spusti slušalicu i osta da sedi za svojim praznim stolom. Ne prihvati Stepin ponovni poziv.<p></p>Uđe regent Aleksandar i bez reči i pogleda, kao da je sam, s rukama na leđima, stade uz vojne karte obešene na zidu i zagleda se u njih. To njegovo često zurenje u karte, pa zahtev da to čine zajedno i da o stanju frontova razgovaraju pilјeći u kote i izohipse, izaziva mu srdžbu koju jedva savladava. Tako nad kartama poručnici zamišlјaju velike komandante. Neka ga. Samo da mu danas ne predloži nijedan bočni udar. Ti bočni udari su njegove stalne<p></p> 
komandantske ideje. I da se opet ne lјuti na svoju crnogorsku braću što ne ispolјavaju nikakvu aktivnost na svom frontu. Neće mu reći razgovor sa Stepom. Neka sutra taj sentimentalni vojvoda lično princu vojskovođi podnese ostavku.<p></p>General Mišić spušta mu na sto neke papire. Ne ču čiji je to izveštaj. Ne zanima ga. Zna mnogo više činjenica no što mu je potrebno za pametnu odluku. Posmatra Mišića kako lagano sa nekom smračenom samouverenošću izlazi. Uvek samouveren, Uvek namrgođen. Donosi samo izveštaje, a nijedan značajan predlog. Kad nije pitan ćuti, a kad ga pita za mišlјenje ono je, naravno, optimističko. I redovno ponavlјa zahteve za artilјerijskom municijom i mitralјezima. Uz put kresne i lјutnju na saveznike. A ne ispolјava nikakvu inicijativu, što je, inače, njegova odlika, zbog čega ga i uzeo za svog pomoćnika. Takvim držanjem, jasno je, sveti mu se za prošlogodišnje penzionisanje. Neka i on isteruje svoje.<p></p>Drinska divizija još večeras mora da se povuče sa kota 420 i 426 — kaže Aleksandar ne gledajući ga i izlazeći.<p></p>Šta me se sada tiču divizije i kote! — zažele da mu dobaci.<p></p>Između Stepe i Mišića, nad Stepom i Mišićem, a pod Pašićem i Aleksandrom, kako on uspravno da misli i odmereno da postupa? Kad iskreno i časno nije i razumno, kad nada nema prave razloge, a bez nade ne može se voditi nijedan rat i komandovati vojskom... Za Pašića sve su velike odluke o ratu donesene onda kad je rat prihvatio. A kad je rat prihvatio, od njega, Putnika, očekuje jedino pobedu. I on je optimist. Eh, ti optimisti, taj optimizam, ta ribolovačka filosofija!... Jedan mu je pomoćnik, drugi mu je predsednik vlade! Među njima on može biti samo pesimist. Ako se rat završi porazom, Pašić ne snosi krivicu. Poražen je on, komandant poražene vojske. Pašiću ostaje slava: u odbranu slobode i nezavisnosti, imao je časti i smelosti da prihvati rat sa dve evropske carevine. Sad mu je najteža dužnost da bude istrajan. Uporan. Moć glupih, odlika bezdušnih. Za ovaj srpski rat, on, Radomir Putnik, najodgovorniji je pred Bogom i lјudima. Manje za pobedu, više za poraz. Za veličinu poraza. Veličina poraza! Šta je to? Uspravno umreti, kako Stepa kaže, srpski ginuti do poslednjeg daha, kako ratoborni patrioti uzvikuju iz pozadine. Ili postupati tako da poraz bude sa što manje žrtava, da u narodu ostane snaga za život i drugi rat. A tad se razumom postupa. Razum sad tvori i čast, i junaštvo, i veličinu. Biti veliki u porazu, misle ratoborci, to je poginuti junački. Biti veliki u porazu, to je biti častan pred porazom: misliti junački. Misliti razumno... Po svome, uspravno, bez obzira kako će ga i nadređeni i potčinjeni shvatiti.<p></p> 
Zvoni posilnom i lagano odlazi do pletene naslonjače postavlјene uz prozor. Svagda ga opčinjava ta smena svetlosti i tame. To nastajanje poći, pojava zvezda, objava vasione... Nikad u sutonu nije voleo da je u sobi i zatvorenom prostoru; u tim trenucima ne može da radi; tad želi da je sam. Neka uzbudlјiva strepnja ga ispuni, sva mu se osećanja izbistre i rašire, misli propnu. Pred neizvesnošću vasione, izvesnija mu je svoja neizvesnost; u neizvesnosti tame i zvezdanih jata rasutih po beskraju, sve u sebi i oko sebe sagledava jasnije no danju. A ono najvažnije — sasvim jasno: trun smo i tren. Posilni ga ušuška ćebetom i pođe da naloži peć. Vrati ga da mu otvori prozor; želi da oseti prostor, zemlјu, jesen.<p></p>Napolјu je teška vlaga, gospodine vojvodo.<p></p>Koso pogleda narednika Zarupca i ovaj hitro otvori samo jedno prozorsko krilo. Na toliku neposlušnost pristade. Žudno udahnu svežinu jesenjeg sutona i miris mokrog drveća svladavajući kašalј. Posilni mu prinese pripalјenu cigaru za astmu, odmahnu mu šakom da se udalјi; osta samo s vatrom u peći, za leđima. Smeta mu i ona da usredsređeno misli o graničnoj moći srpske vojske na kojoj i treba da utemelјi svoj stav za sutrašnju sednicu Vrhovne komande i vlade. Zagleda se u razgolićenu crnu lipu na kiši, sa koje vetar kida poslednje listove. Pokušava da ponavlјa svoja razmišlјanja o drveću s kraja jeseni, kad je u svom vinogradu prislanjao uvo uz deblo oraha da čuje silazak sokova u korenje. Kad bi se u šumi čulo strujanje sokova u drveću, u jesen silaženje a u proleće uspinjanje, kakva bi to muzika, kakva bi to pesma bila! Ali čovek to ne čuje, kao i što ne vidi najlepše, kao i što ne zna najbitnije. I kao što ne može najbolјe da uradi. Proklet je da sve to želi, taj nesavršeni stvor, što na svoju nesavršenost ne pristaje, i ne shvata je, pa svagda teži za većim no što mu treba i polazi dalјe no što ima snagu. Zato i strada. I pravedno je što pati.<p></p>Kao što je i pravedna ova njegova muka suočavanja sa sudbinom svoje vojske. Vidi: u tami zapadne i severne Srbije razlomila se, skršila se duga linija srpskog fronta; njegova odbrana nema oblik. Lukovi, pa ništa. Tačkice, pa gomile. Nered s jednim smerom. Rasuta energija. A lјudsko delanje koje izgubi oblik, sa snagom gubi i smisao.<p></p> 
Page 3<p></p><p></p>Otkud ovolike vrane, kakva je ovo najezda na Valјevo, pita se Vukašin Katić, koji se vraća iz valјevske bolnice i žuri na sednicu u Vrhovnu komandu srpske vojske.<p></p>Mora se suprotstaviti bacanju ćaka na bojište u ovom času. Kakvi da su ratni razlozi, žrtvovanje celokupne inteligencije sasvim je suprotno životnom interesu Srbije. Reći im to, bez obzira šta će sutra govoriti i misliti o njemu. Kazati: minula su vremena kad je narod gubio rat. Danas samo jedna generacija može da izgubi slobodu. Ako u ovom vremenu jedna nacija izgubi svoju inteligenciju, ona je izgubila rat, bez obzira kako se on na bojištu okončao. Oficiri će me rastrgnuti.<p></p>Jedva se probija idući pločnicima prepunim građana i izbeglica iz Mačve, koji nemi stoje uz ograde i pored kolovoza, zagledani u dugačak voz volovskih kola prepunih ranjenika koji sa fronta silazi u Valјevo. Škripa i tandrkanje kola razležu se ranim sutonom i ispunjavaju mu ulicu nekakvom srdžbom i očajem:<p></p>I reći im: narod koji danas ostane bez uma i znanja nema razloga da se raduje miru; kakva budućnost može da opravda ovoliko žrtvovanje? Ovaj rat za Srbiju može biti značajniji po onome što se u njemu izgubilo nego po onome šta se njime dobilo. Da li je razumno to reći večeras?<p></p>Na krovovima kuća, šupa i nužnika ravnodušno i nadmoćno ćute čavke i vrane. Dva velika jata vitlaju se i gaču nad njim, izbeglicama, kolima s ranjenicima, pod teškim oblacima, iz kojih na mahove sipi kiša.<p></p>Hoće li ga neko razumeti, hteti da shvati pobude? Mišić bi morao, iako je general. Ko još? Nјegovi drugovi iz stranke nisu saglasni. Boje se javnog mnenja i uzmiču pred zabludama. Sme li se u isti mah suprotstaviti Pašiću i Vrhovnoj komandi? U oba slučaja može biti izdajnik. To je ono strašno: biti u pravu danas, moglo bi značiti — biti izdajnik.<p></p>Staje pred ulazom u Okružni sud, u kome je smeštena Vrhovna komanda srpske vojske. Dežurni oficir ga pozdravlјa sa stepenica, a on stoji neodlučan: šta god da kaže i učini, u toku događaja on ne može ništa promeniti.<p></p> 
Bez reči polazi za oficirom, osećajući malu nelagodnost što poslednji stiže na to savetovanje koje, kako mu je Pašić u vozu tvrdio, „treba da nam donese nacionalnu slogu“. Biće da nam je sudbina već rešena, a mi se skuplјamo da sačinimo kratak zapisnik.<p></p>Oficir mu otvara vrata i on stupa u mračnu sudnicu, u ćutanje oko drugog stola prekrivenog vojnim kartama, zaposednutog s jedne strane komandantima armija a s druge ministrima i šefovima opozicionih stranaka. Oko tog stola ostale su prazne samo još dve stolice: u pročelјu, očigledno za prestolonaslednika Aleksandra, zvaničnog vrhovnog komandanta srpske vojske, u začelјu — za poslednjeg, njega. Lakim poklonom nemo pozdravlјa, skida šešir i pelerinu, koju oficir prihvata, i seda smeštajući štap među kolena. Sem Pašića, niko mu ne otpozdravi; i generala Mišića, koji to učini sa znatnim zakašnjenjem, ali glasno i primetno obradovan. Ako ga i on ne podrži, a mali su izgledi da će biti na njegovoj strani, ostaće usamlјen i izložen osvetnoj mržnji oficira i ministara. U najbitnijem, s njim se ne slažu ni njegovi drugovi iz opozicije. A u politici se ne može biti sam. Kako danas, u ratu, biti sam kad smo svi saterani pod jednu kosu? Kad su mu deca dobrovolјci. Sme li se danas u bilo čemu razlikovati od njih?<p></p>Uz gakanje čavki, čuje se astmatičan kašalј vojvode Putnika, načelnika Vrhovne komande, toga stvarnog komandanta srpske vojske; prema njemu, Nikola Pašić ravnomerno lupka štapom o pod, prateći njegov tupi i suvi glas lakim klimanjem glave, zagledan u ratnu kartu Srbije. Generali i ostali oficiri se sive, i svi odreda, sem generala Mišića, imaju lјutit i uvređen izraz. Političari se crne, zabrinutost pokazuju i svojom pogurenošću dok sede zagublјeni u sebi, kao da čekaju presudu.<p></p>Kome se sve sudi ove večeri u ovoj većnici, nad ratnom kartom Srbije? Srbiji ili političkim i vojnim karijerama, nama oko njene karte ili onima na bojištima, ranjenicima što kisnu, selјacima, izbeglicama? A ako je presuda već izrečena? Šta je on ovde? Svedok samo? Ili, možda, jedan od onih grešnika koje u ime otadžbine, po nekoj neminovnosti istorije, proglašavaju vinovnicima poraza? Da se potomcima, porugom i prokletstvom, u koren usadi strah od svake nepokornosti pred zahtevom da se slobodi žrtvuje sve. Bilo šta da izgovori i učini, bilo šta da se ove večeri odluči u većnici Okružnog suda, nad ovom generalštabnom kartom Srbije, nad tim savršenim haosom linija, naziva, brojeva — neće Srbiji odlučiti rat. Ne, sigurno. Javlјa mu se želјa da ovu obrednu zvaničnost naruši nečim što bi ličilo na stvarnost van ove sudnice, nečim sličnim onom krvavom i šrapnelom iscepanom koporanu koji je, držeći za okovratnik, izneo bolničar iz previjališta i stao pred njim kazujući mu da je Milena u operacionoj sali i da sada ne sme da je zove.<p></p> 
Nakašlјava se, škripi stolica pod njim, čeka da mu neko od oficira nešto kaže. Gleda redom zaćutale civile, ministre i opozicionare, želi da im kaže: „Ljudi, vidite li vi kakva je kiša?“ Ne, to ne bi odgovaralo ovoj turobnoj zabrinutosti, zastrašujućoj ukočenosti lјudi koji vladaju i komanduju Srbijom. Želi da izgovori neku sasvim običnu, lјudsku reč o tolikim vranama, na primer, ali ga u tome sprečava naglo ustajanje svih prisutnih; pozdravi, lupa čizmama: u sudnicu ulazi prestolonaslednik Aleksandar i otpozdravlјa vojnički.<p></p> 
Page 4<p></p><p></p>Sedajući na svoje mesto, Prestolonaslednik se s nelagodnošću trže spazivši prema sebi njega, Vukašina, načelnog i upornog kritičara monarhije: gleda ga upadno i srdito. On mu se suprotstavlјa tvrdom mirnoćom, pogledom pravo u oči. Prestolonasledniku se zbunjuju ruke. Sem Pašića, svi to primećuju i čekaju prasak netrpelјivih reči.<p></p>Da počnemo, Vaše visočanstvo — kaže Pašić i gleda u kolena ne prestajući da lupka štapom o pod; sada nešto tiše.<p></p>Prestolonaslednik Aleksandar se nervozno okreće prema prozorima; po svemu, smeta mu njegovo, Vukašinovo prisustvo, ili gakanje čavki, napolјu.<p></p>Ne seća se da ga je ikada video smirenog, da nešto oko njega ili u prisutnima nije izazivalo njegovu srditost. Tom preozbilјnom i tesnogrudom prestolonasledniku svuda je tesno; taj ambiciozni princ, koji već vlada, zadivlјujuće brzo i lako shvata večni zakon vlasti i vladanja. Ali, bez obzira šta je i kakav je, on je taj kralј pod čijom će zastavom Ivan otići pod kuršume i karteče; on je ta polovina nacionalnog zaveta i ratne zakletve „za Kralјa i otadžbinu“, u čije ime svakodnevno ginu hilјade lјudi. Taj mršavi mladić, s kratkim brkovima, koji svoju ulogu uzima suviše ozbilјno, dok ćuti deluje i pomalo jadno pored tih bradatih ministara i sedih i brkatih generala. Nešto je tiho rekao. Pašić prestaje da lupka štapom.<p></p>Gospodo, ne verujem da su od Kosova Srbi imali značajnije većanje od ovog našeg večerašnjeg u Valјevu. Svi ustanci i ratovi koje smo vodili od 1804. do današnjeg dana ponovo se odlučuju ovih dana. Kralј, moj otac, ovlastio me da zahtevam od vas onu savesnost u službi otadžbini koja je ravna hrabrosti naših vojnika na bojištima. Molim gospodina vojvodu Putnika da izloži naše ratno stanje.<p></p>Svi, sem generala Mišića, gledaju u vojvodu Putnika, koji počinje tiho, siptavo, sa šakama na generalštabnoj karti Srbije:<p></p>Gospodo, dužnost mi je da vam saopštim najodsudnije činioce našeg stanja — zastaje da smiri škripu u grudima, napreže se da se ne nakašlјe; iznad venčića bele kratke brade razliva mu se rumen napora; krešte vrane sa<p></p> 
lipa uz prozore; on šapuće: — Divizije su prepolovlјene. Starešinski kadar izginuo od četrdeset do šezdeset posto. Municija potrošena. Pešačke ima najviše za dve nedelјe, a artilјerijske — po nekoliko granata na top. Vojska je, gospodo ministri, bosa i gola.<p></p>Sve se glave oko stola naginju k njemu; nad ratnom kartom izdužuju se vratovi. Vojvoda Putnik, gledajući nekuda, iznad glava ministara, malo povisi glas:<p></p>Sneg će za koji dan. A neprijatelј je, po svemu, neuporedivo jači i spremniji za ratovanje. Napada nezadrživo. Valјevo ne možemo da branimo. Ni Beograd. Bugari čekaju da još smalakšemo pa da navale s leđa. Arnauti nam buše granicu. Saveznici nam, kao što znate, pružaju i neredovnu i nedovolјnu pomoć. Vrhovna komanda svakodnevno a bezuspešno urgira kod vlade da izdejstvuje veću i zasluženu pomoć od saveznika. Ništa od toga. Trupe su nam se iznurile i okrenule leđa neprijatelјu.<p></p>Svi su zaustavili dah da nekako razaberu siplјive, jedva čujne Putnikove reči:<p></p>Još mi se potpis na naredbi ne osuši, a trupe napuštaju položaje, koje zahtevam da brane po svaku cenu — zastaje, uspravlјa se; malo zameće glavu i ide pogledom oko stola; spušta šake na ivicu karte, na granice Srbije:<p></p>Srpska je vojska, gospodo, učinila što je mogla.<p></p>Tu rečenicu izgovori sa ubeđenošću i čvrstinom u glasu, zdravim, kao nekim tuđim glasom, koji prenerazi sve.<p></p>Šta želite da kažete, vojvodo?<p></p>Mislim, Prestolonasledniče, da je naša ratna katastrofa blizu. Sad je sudbina Srbije u rukama diplomatije. Treba odmah povesti pregovore s neprijatelјem. Ako i to nije dockan. Uostalom, to i nije moja nadležnost.<p></p>Oko generalštabne karte Srbije razleže se muk; napolјu krešte čavke i tandrču volovska kola s ranjenicima; grč se izvio na licima oficira, zgranutost povranila ministre u sutonu sudnice. Zar on, vojvoda Putnik, organizator vojske i strateški tvorac pobede nad Turskom i Bugarskom, veruje da je srpska vojska pred neminovnim porazom? — pita se Vukašin Katić. Zar tako misli čovek koji svojim znanjem, trezvenošću i postojanošću, vojsci i narodu male Srbije tvori veru u pobedu u neravnopravnom ratu sa Austro-Ugarskom Carevinom? Uzdrhtao, zagleda se u vojvodu Putnika, koga trese gust astmatični kašalј; bolestan, iznuren starac obema rukama se odupire o sto. Gleda ostale: nekolicini ministara i političara opozicionara među prstima dogorevaju cigarete; pogledi im se spleli s pogledima generala, kojima<p></p> 
zbunjenost muti onu osvetničku lјutitost na političare i vladu. Niko se ne usuđuje da kretnjom naruši pogrebnu zanemelost oko velikog sudijskog stola prekrivenog otadžbinom na ratnoj karti. U nju zuri Pašić i nečujno, kao da svira prostu, dečju pesmicu, dobuje prstima po ivici stola, po potamneloj vijuzi Save na karti, kojom su celom, sem kod Beograda, ovladale austrougarske trupe. Jedino Pašić ne obraća pažnju na nov i velik događaj u sudnici: general Mišić širokim, prejakim zamasima kreše žigicu i pripalјuje cigaretu. To neke oslobodi da glasno uzdahnu i dugo se zagledaju u vojvodu Putnika. Vukašin u ovakvom Mišićevom palјenju cigarete oseća nešto što liči na likovanje. Možda je došlo Mišićevo vreme. A proganjali ste ga, dvaput penzionisali, najurili ste ga iz Generalštaba, kao pandura. Nјega kome je ubeđenje uvek u skladu sa hrabrošću i dostojanstvom. On se, sigurno, ne slaže s Putnikom: mirno puši i gleda u prozor. On ne veruje, po čelu mu vidi, on ne veruje u poraz Srbije. A kad čuje moje mišlјenje? Ispusti štap i on tresnu o pod. Prenu se od tog udara. Ponovo oseća prekor i srdžbu u pogledima oficira. Možda bi nešto kao izvinjenje rekao, ali prestolonaslednik Aleksandar ustaje, okreće leđa stolu, stoji nekoliko dugih trenutaka napregnut, čini se, rasprsnuće se, učiniće nešto strahovito, ali on samo, kao da se raskopčava, otvara prozor: sudska većnica zaječa od kreštanja čavki. Pa se okreće ka stolu i zbunjeno gleda svoje oficire i ministre. Škripe stolice, svi pogledima beže u bojišta na karti, u debele iskidane linije i dvobojne izvijene strelice ka središtu Srbije.<p></p>Pored sudnice prođoše troja kola s ranjenicima. Vojvoda Stepa Stepanović, komandant Druge armije, kaže:<p></p>Poterao Švaba gustom vatrom, pa se pred frontom povlači i krupno ptičje. Pred  sneg,  uvek  se  uznemire  ptice  —  kaže  general  Petar  Bojović,<p></p>komandant Prve armije.<p></p>Kupe se na pomije iz oficirske menaže — kaže general Pavle Jurišić- Šturm, komandant Treće srpske armije.<p></p>Vukašin čeka da se i komandant odbrane Beograda, general Živković, i komandant Užičke vojske, general Aračić, izjasne o ptičjoj najezdi na Valјevo pa da se znaju mišlјenja svih velikih komandanata srpske vojske o toj prethodnici Poćorekove Balkanske armije.<p></p>Molim vas, pukovniče Pavloviću, neka straža opali nekoliko metaka u onu crnu napužu na krovu apsane — naređuje vrhovni komandant, prestolonaslednik Aleksandar, i zagleda se kroz prozor.<p></p>Nemoj narod da se uzbuđuje, Vaše visočanstvo. Šta će lјudi da misle kad čuju da se sada i ovde puca? Na čavke — kaže predsednik srpske vlade Pašić.<p></p> 
Gore je ono što misle gledajući kako su nas gavrani prekrili. Pobodite i crn barjak, gospodine predsedniče — kaže Vrhovni komandant leđa okrenutih Vrhovnoj komandi i vladi.<p></p>Narod se ne plaši crnog, Visočanstvo. Navikao je na crno. A mi ne treba da ga podsećamo da je to crno i nama crno.<p></p>Pukovnik Živko Pavlović, načelnik Operativnog odelјenja Vrhovne komande, neodlučno stoji kraj vrata i upitno pogleda čas u Vrhovnog komandanta, čas u predsednika vlade, pa kako oni ćute, on šapnu da najbliži čuju: Preduzeću nešto — i iziđe iz sudnice. Vojvoda Putnik teško kašlјe, čavke gaču i krešte, ulicom škripi i trešti voz volovskih kola s ranjenicima što ih sa fronta vuku u bolnicu. Da li to Srbija prema Evropi gubi još jedno stoleće i konačno ostaje na njenom dnu i Istoku? — Vukašin upitno gleda generala Mišića. Ako i on misli što i Putnik? Oni su se, svakako, dogovorili. Vojvodi Putniku ađutant prinosi šolјu sa čajem; on vadi bočicu s lekom iz gornjeg džepa svoje dolamice i u kapima ga sipa u čaj. Svi to posmatraju i čekaju da se još nešto dogodi i za sutra odloži sednica.<p></p> 
Page 5<p></p><p></p>Nikola Pašić oseća na sebi i zbunjene i srdite poglede generala, ministara i šefova opozicionih stranaka. Sad je opet na njemu da prelomi, kao 24. jula, kad se odgovaralo na ultimatum Austro-Ugarske. Oseća kako mu drhti brada. Podrhtava mu i štap u rukama, meću kolenima. Mora bar nekoliko trenutaka da im se izmakne iz pogleda i sredi nered u sebi izazvan Putnikovim stavom. Ustaje i sasvim lagano i pogureno odlazi do prozora i okrenuvši im leđa, zagleda se u apsansku avliju ispunjenu kreštanjem čavki koje su okitile gole lipe i krov apsane.<p></p>Ako vojvoda Putnik, stvarni komandant srpske vojske, ovako čvrsto veruje da je dalјi otpor beznadežan i da se mora kapitulirati, kako je tek ubeđen u to njegov vojnik u rovu, s praznim fišeklijama i praznom torbom, bez šinjela, u pocepanim opancima, a zasut kartečom? Kad najumniji srpski vojnik, najprisebnija glava u Vrhovnoj komandi smatra da je naša katastrofa blizu, sme li on, političar, to da ne prihvati, sme li vlada u drugo da veruje? Sudbina Srbije u rukama diplomatije! Znači u njegovim rukama. Šta da čini, može li uopšte nešto da učini što bi promenilo smer događaja i započet pad? Svi ovi što mu za lećima ćute, čekaju da se on prvi izjasni iako ih je doveo ovde da ni o čemu sam ne odluči. O čemu da se izjasni? Prihvati li se sada kapitulacija, zašto onda 24. jula nije prihvatio Bečki ultimatum, zašto je onda poginulo preko sto hilјada vojnika i do srži iscrplјen narod? Ne prihvati li Putnikov predlog i nastavi li rat s uverenjem da je beznadežan, i kratak, čemu onda takvo satiranje vojske i naroda? Rat za čast i slavu, rat za herojski poraz, nije moj rat. Jedini moj rat je rat za spas Srbije, a spas je samo u pobedi. Čim je Austro-Ugarska poslala na Srbiju vojsku koju je nazvala Kaznenom ekspedicijom, i čim je ta Kaznena ekspedicija prešla Drinu i stala da ubija redom, i muško i žensko, i staro i mlado, i ono što se brani i ono što se predaje, zar može biti dvojbe: Beč i Pešta su odlučni da ostvare svoju staru devizu: „Serbia delenda est!“ Pa kako onda od neprijatelјa sa takvim ratnim cilјem da traži mir, moli za milost, vodi diplomatske pregovore s njim? On na to ne da pravo. On želi samo onu kapitulaciju kojom bi se Srbija odrekla sebe i nestalo je. Kako posle tri meseca ratovanja da vodi diplomatske pregovore<p></p> 
kad Beč ni pre rata nije prihvatao nikakve diplomatske pregovore s njim? Mi ili oni, to je jedino moguć ishod ovoga rata. Kako to Putnik ne vidi? Ili smatra da je rat za nas već odlučen. U to me nije uverio. Bolestan čovek bolesno vidi sve. Ako već moramo biti uništeni, onda nam ne preostaje drugo osim borbe dokraja. I to generalima mora biti jasno. Dok malim prstom možemo da ogrebemo napadača. Dok nokte imamo, nećemo se predati. Na takav patriotizam uvek se ježio. Ali u takvoj borbi, moguća je i pobeda. Svejedno koliko je sada neverovatna, svejedno. U lјudskim delanjima i neverovatno biva verovatno. Ali u tu kockarsku nadu on ni večeras nikog neće uveravati. Ostaje mu nada u saveznike. Da saveznici ne smeju dozvoliti propast Srbije. Nemaju interesa, ne isplati im se da propadne Srbija. Zbog Balkana i Dardanela, moraju nas braniti, jer t ime brane sebe. A ko u to od generala, i svih, svih, može poverovati kad im saopšti odlučne savezničke zahteve da se Bugarskoj ustupi Makedonija? Ne može jedino verom u saveznike da suzbija Putnikovo neverovanje u mogućnost dalјeg otpora. Ne može.<p></p>Ispusti štap i taj ga pad prenu. Ne saginje se. Prilazi mu Vukašin Katić i šapće:<p></p>Nisam očekivao ovakav Putnikov stav. To je jako, jako opasno. Razoriće vojsku.<p></p>Sad mi treba da smo složni. Mi, opozicija i vlada. Sloga nas može spasti Vukašine. Sloga.<p></p>Može nas spasti samo ona sloga koja večeras iz nesloge nastane. Biće bolјe da to svoje mišlјenje kažeš posle rata.<p></p>Možda nam se večeras odista odlučuje sudbina. I nemojte, molim vas, da se lako složimo s njom.<p></p>Čuj, Vukašine. Ako se pametno ne složimo sa sudbinom, sudbina će sama i protiv nas sve odlučiti. Razumeš me? Oficiri će te rastrgnuti kao besni psi. Šta ti Aleksandar želi, znaš dobro.<p></p>Znam dobro, ali i vi treba da znate da ne mogu da vam dam podršku protiv svojih ubeđenja.<p></p>Zar su ti, pobogu, ubeđenja važnija od opstanka države? Rekoh ti kao sinu šta treba da znaš.<p></p>Iz sudske avlije čuje se galama vojnika i tresak kamenica o krov apsane i granje lipa; prozorska okna presecaju letovi čavki u sutonu.<p></p> 
Page 6<p></p><p></p>Zagledana u veliku ranu od šrapnela, u raskopana muška leđa, Milena Katić misli o poručniku Vladimiru Tadiću: Neka mu odnese ruku, obe noge nek izgubi, samo glavu da mu ne nagrdi. Da je gleda, da mu gleda lice i oči. Sve drugo može da nema. Nije važno. Da mu sluša disanje, ništa više. Neka je živ. Samo da postoji.<p></p>Senka doktora Sergejeva zatamni ranu; ranjenik škrguće zubima, jedva čujno ječi pod hitrim pinsetama doktora Sergejeva, koji od šrapnelskih komadića čisti ranu i mumla: Harašo, harašo. Ranjeniku se znoji i crveni vrat od naprezanja. Milena ga prstima leve ruke miluje po potilјku.<p></p>Sad je najbolјe da bude lakše ranjen. U nogu, kroz butinu. Ne u butinu, može kuršum da preseče venu, iskrvari dok stigne, rđavo ga previju, gangrena. U mišicu. Ruka je blizu srca, ne u levu ruku. Kad bi bio samo kontuzovan i donesen u bolnicu, ne, ne. Potres mozga, popucaju krvni sudovi, ne daj bože, kontuziju. Da mu prođe metak kroz plećku, ali da ne zakači pluća i krvni sud, junak je, dvaput ranjavan, neka istrpi jednu ranu da ga ona previja, neguje, gleda dok spava. Da bar mesec dana budu zajedno. Iako je bolnica.<p></p>Sestro, ne šašolјi me! — obrecnu se ranjenik.<p></p>Ona trže prste sa njegove kose i oseti da su joj se obrazi zarumeneli. Pa se opet zaneto zagleda u ranu, koja se pod doktorovim pinsetama obliva krvlјu.<p></p>Pismo za Milenu Katić! — viknu iza odškrinutih vrata bolnički pisar.<p></p>Ona baci na sto „bubrežnjak“ sa instrumentima, preskoči dva ranjenika na podu, iziđe u hodnik i uzbuđeno uze pismo: Vladimirovo ili Ivanovo? Ivanovo, šapnu razočarano, stade uza zid i poče da čita:<p></p><p></p>Sestro, u pismu koje sam tek jutros primio, ti si mi narednički očitala bukvicu za moj „nepatriotski duh“ i „malodušnost“. Za moje „tuđinske i knjiške ideje koje su mi zatrovale dušu“. Ali ja ti ponovo kažem: nisam srećan što si postala „prava Srpkinja“, „lepotica-junak“, „zanosna Kosovka-devojka“ i tome<p></p> 
slično, kako o tebi pišu novine.<p></p><p></p>Presta da čita, uvređena i uplašena Ivanovim rečima. Zuri u koverat, bolničari pronose ranjenika koji zapomaže iz sve snage. Zar njen brat tako misli? Ponovo čita početak pisma i zastaje na istom mestu. Da li je ovo istina? Nastavlјa:<p></p><p></p>Izmučen najgluplјim egzercirom otkako sam u „školi“, i razočaran tvojim pismom, ja večeras opet razmišlјam o tom očevom „narodu“ i tvojoj „Srbiji“ i stvarno više ne razumem: ni šta je to Srbija ni kako se može voleti narod. Svoju gimnazijsku Srbiju izgazio sam u egzercirima. Pocepali mi je podnarednici i potporučnici. U kasarni, pred kazanom i u sobi z a hrkanje, zauvek mi se zgadila rulјa, masa, to lјudsko mnoštvo što se naziva narod. Taj narod je jeziv i kad je pismen i školovan, a kakav li je tek onaj pravi, nepismeni, selјački? Ne smem ni da mislim šta me čeka kad se nađem s njim, na frontu.<p></p>Ali, ne boj se, draga sestro. Tvoj brat neće biti kukavica i dezerter. Došao sam iz Pariza i tu sam da to ne budem. Za „umiranje za otadžbinu“ neće mi nedostajati  odlučnost.  Neće,  zapamti.  Ne  zbog  „kralјa  i  otadžbine“.  Ja  ću<p></p>„poginuti za otadžbinu“ iz sasvim ličnih razloga. Ti razlozi nisu junačke prirode. Oni su van istorije i nacionalnih ideala.<p></p>Ponavlјam ti, Milena: na ovome svetu ne postoji nijedan cilј koji zaslužuje da radi njega lјudi budu naterani u kasarne. Ne postoji ideal radi koga treba samo jedan dan pod podnaredničkom komandom egzercirati. Ne postoji nijedna zastava koja zaslužuje da lјudi pred njom u znak pozdrava stoje. Čuj, molim te:<p></p>„Grudi napred, trbuh unutra, ruke pravo niz telo, duž butina, glava gore, pogled pravo, bez mrdanja, ne smeš da trepneš čak i da ti stršlјen stane na nos!“ Tebi to nije besmisleno i sramno?<p></p>Za mene ne postoji sloboda zbog koje treba pristati na vojničko potčinjavanje i hijerarhiju, koja daje pravo našem komandantu i oficirima da nam psuju majku i šamaraju nas. I to samo zbog otkinutog dugmeta, dečačkog smeha u stroju ili kad se u sobi ne ugasi lampa čim zvoni za spavanje. Kakve su to „svetle tradicije“ u čije nas ime no čitav dan muštraju podnarednici da maršujemo utrinom „da se kidaš na rezance“? Prvo te ponize no „pravilima ratne službe“, sve ponize u čoveku, na onda od tebe zahtevaju da „junački pogineš za otadžbinu“. Zar tebi, nije gnusna ta državna, vojna, otadžbinska etika?<p></p> 
Do sada nije čula da ijedan Srbin tako govori. Ni socijalisti. Ili je veliki slabić, kukavica, ili mu se tamo u Parizu pomela namet. Mama će presvisnuti. A tatu će tako osramotiti.<p></p><p></p>Ja sam prestao da verujem u slobodu i demokratiju u kojima postoji takvo i toliko besmisleno čovekovo ponižavanje kakvo je vojska. A vojsci ne podležu jedino bolesnici. Nјe se danas spasavaju jedino moralna ništavila. Da ne bih bio moralno ništavilo meću svojim vršnjacima, da bih bio s nekim lјudima u ovom bezmernom poniženju, s lјudima kakav je moj drug Bogdan Dragović, s kojim delim slamaricu i koji mi je nap u stroju — zato sam dobrovolјac. Zato ću i da ratujem. To nekako shvati i nemoj mi više nikad napisati ni izgovoriti nijednu<p></p>„nacionalnu“ i „patriotsku“ rečenicu.<p></p>Tvoj sam brat, Ivan<p></p><p></p>Završi s čitanjem pisma, ali osta pognuta nad njim; pogled joj se zamrsio u poslednjoj reči — Ivan, napisanoj kaligrafskim, krupnim, neobičnim rukopisom. Kao da ga je neko drugi potpisao: toliko „Ivan“ ne liči na rukopis kojim je napisano ovo pismo. Kao da se iz tog čuđenja, te zbunjenosti razli razočaranost u brata. Onda tuga, bol. Kukavice ovako misle, zaklјuči nesrećna, zavuče pismo pod bolničarsku kecelјu, u nedra, i požuri u previjalište.<p></p>Ponovo se zagleda u ranu: u razmrskan muški kuk. I Vladimirov i Ivanov.<p></p>Bolničari unose u previjalište tri teška ranjenika i grubo ih spuštaju na pod. Od treska nosila i jauka njoj zadrhtaše ruke. Doktor Sergejev se mršti na sitnu zveku pinseta i makaza u „bubrežnjaku“, pa grublјe i brže vadi iz rane komadiće granate.<p></p>Ima li koga iz Drinske divizije? — nadjača ona jauke ranjenika i svađu bolničara; niko  joj  ne  odgovara. Doktor  Sergejev  lupa  pinsetom  o  ivicu<p></p>„bubrežnjaka“:<p></p>Gaza, Milena! Gaza!<p></p>Kao čoveka vas pitam: iz koje ste divizije? Gaza, Milena!<p></p>Dodaje gazu, opet pita.<p></p>Ja sam iz Petog puka Drinske divizije — sa nosila koja leže preko praga ječi ranjenik, samo glavom u previjalištu.<p></p> 
A iz koga si batalјona? Iz Trećeg.<p></p>Ima li nekog iz Prvog? Znaš li poručnika Vladimira Tadića, komandira Treće čete Prvog batalјona?<p></p>Ne znam. Mnogo ih je napolјu. I još dovlače.<p></p>Ona ostavlјa „bubrežnjak“ sa hirurškim priborom, briše krvavu ruku o kecelјu i prilazi nosilima na kojima ćute novoprispeli ranjenici, žurno se saginje i zagleda u neobrijano, izmučeno lice. U sumraku vidi mu stvrdle grčeve, pa bojažlјivo pita:<p></p>Poznaješ li poručnika Vladimira Tadića? Brat mi je, kaži kad si ga poslednji put video?<p></p>Ne znam. Sad ginu i oficiri. Gine sve redom.<p></p>A da ti, brate, nisi iz Prvog batalјona Petog puka? Ne znam. I baš me briga.<p></p>Nadnosi se nad trećeg: prema sijalici vidi mu vlažno lice i sasušenu krv na usni. On nemo plače. Stavlјa mu ruku na čelo:<p></p>Jesi li i ti iz Petog puka Drinske divizije? — pod rukom oseća sitne grčeve plača. — Ne boj se. Sve će biti dobro. Poznaješ li poručnika Vladimira Tadića? Iz Prvog batalјona Petog puka.<p></p>Oni su jutros mnogo ginuli — šapatom kaže i nastavlјa da plače.<p></p>Uspravlјa se i polazi napolјe: Šta sam jutros radila? U svanuće sam legla i odmah zaspala. Ja spavala, a on jurišao, granate ga zasipale, ja spavala, kako sam mogla? Izlazi iz hodnika i zastaje na stepenicama: u sumraku se pale fenjeri, galame bolničari, stenju lјudi i volovi. Jauču oni što ih sa kola trpaju na nosila. Ako mu se nešto dogodilo, odmah će se ošišati, obući odelo umrlog ranjenika i još noćas poći na front. Još noćas; drhti i silazi niz stepenice: tu svoju odluku nije smela da mu napiše. A u svakom pismu to želela da mu kaže. Druga uveravanja u lјubav nisu joj više dovolјna. To će mu noćas napisati. Ako već nije dovezen. Onako veselo, šalјivo pismo, kakvo je njegovo poslednje, prvo bez lјubomornih sumnjičenja, ne piše se slučajno. Junaci su veseli pred svoju pogibiju. I tad su dobri i nesebični. Čula je to od nekoliko ranjenika.<p></p>Ide od kola do kola.<p></p>Ima li koga iz Prvog batalјona Petog puka Drinske divizije? Ne psuj, vojniče, brata tražim. Odgovori što te pitam, ja ću rane da ti previjam. Gde su ranjenici iz Prvog batalјona Petog puka? Čujete li, vozari?<p></p> 
Ej ti, žensko! Jesi lepo, mnogo si lepo, al' nemaš čakšire i čin da se izdireš na nas!<p></p>Imam, čiča. Imam! A šta ti je čin?<p></p>Osamnaest godina. A dobrovolјna sam bolničarka. A gde je tvoja ćerka, čiča? A šta radi tvoja sestra? Tebe što psuješ pitam?<p></p>Ne čeka odgovor. Preskače rude, zaobilazi volove, gazi po balezi i barama, zaviruje u kola, moli:<p></p>Braćo, ko poznaje poručnika Vladimira Tadića? Ranjenici se lјute i psuju što ih ne unose u bolnicu. On je moj komandir.<p></p>Kad si ga poslednji put video? — nadnosi se nad šapat iz kola, iz slame.<p></p>Jutros. Video sam ga kad je došla naredba: Prvi batalјon ne sme napustiti položaj. A juče od podne do svanuća, u našem batalјonu više od pola izginulo. Mene izbušiše oko malog ručka.<p></p>A on, šta je on radio kad si ga poslednji put video?<p></p>Kad sam ga poslednji put video, on psovao vodnika mitralјeskog odelјenja. I otrčao prema našem mitralјezu.<p></p>I više ga nisi video? Ni čuo?<p></p>Nisam. Švabe jurnuše iz šumarka, strnjište se zazelenelo. A haubica složila, pa ore redom. Tad meni sasekoše noge.<p></p>Ona prilazi bolničkoj zgradi i prislanja čelo uza zid.<p></p> 
Page 7<p></p><p></p>Zovite pukovnika Pavlovića! Neka prekine s tom lupnjavom! — strogo naređuje Vrhovni komandant stojeći uz prozor, pored Pašića.<p></p>Sad će noć pa će i ptičurine da se smire, Visočanstvo. Možemo malo da pričekamo — kaže mu Pašić, vraćajući se za sudnički sto, na svoje mesto.<p></p>Nemamo vremena.<p></p>Za sve se ima vremena, Prestolonasledniče.<p></p>Upalite sijalice! — naređuje Vrhovni komandant i zatvara prozor. Pre no što on stiže da se vrati na svoje, predsedavajuće mesto, Vukašin uspe da sedne u začelјe, ali s pogledom u pod: stoji li pred pogreškom koju nikad neće moći da popravi? Ničim. Ljudi sad ne žele razumno mišlјenje; u stradanju se želi zajedničko, isto mišlјenje. Pripalјuje cigaretu. Ainu svetlost sa tavanice, linije i strelice na ratnoj karti Srbije kao da pokušaše da pobegnu sa sudničkog stola, ali uhvaćene očima, ukočiše se ugojene napetošću. On se od nekoliko podužih dimova kao malo ošamuti. Ali jasno čuje:<p></p>Vi mi, vojvodo, predlažete kapitulaciju? — progovara Vrhovni komandant.<p></p>Sudničkim stolom, Srbijom, između uniformi i geroka, ispružio se muk: Vukašin oseća na licu njegovu hladnu, oštru ivicu. Svetlost će zauvek zapamtiti sve; lјudi imaju senke, svoje dvojnike; puna je sudnica lјudi i senki. Ima neodređenu želјu da uhvati za ruku generala Mišića, da mu se zagleda u oči. General Mišić zamišlјeno posmatra svoje ukrštene prste. Predsednik vlade Pašić noktom grebucka ivicu mape. Pogledi ostalih su na bledom, podbulom licu vojvode Putnika, kruže po njegovoj staračkoj, sedoj glavi. On se čvršće osloni na sto i iskašlјa s neskrivenim ogorčenjem:<p></p>Čuli ste činjenice. Ja na osnovu njih izvodim zaklјučak. To je moja dužnost i moje pravo pred otadžbinom.<p></p>Predlažete da molimo mir od Austro-Ugarske? Da se odreknemo vekovne borbe za slobodu i ujedinjenje? — prestolonaslednik Aleksandar izaziva pogledom, vrti se na stolici, odupire se o njenu ivicu.<p></p>Vojvoda Putnik mu okrenu lice, porastoše mu oči:<p></p> 
Predlažem, Visočanstvo, da spasavamo ono što se još može spasti. Ako se može spasti. To je uloga svake narodne vojske.<p></p>Kapitulaciju mi predlažete! Budite jasni, vojvodo!<p></p>Vojvoda Putnik ustaje, vuče pogled kargom Srbije do Bugarske, pa po svima prisutnima, okreće se ka Vrhovnom komandantu, i dubokim, bolom i očajanjem natoplјenim glasom:<p></p>Mir vam predlažem, Prestolonasledniče! Mir. Mir ovom jadnom, iskrvavlјenom narodu.<p></p>Sramotu! Prlјav obraz! Izdaju!<p></p>Mir nije sramota za čoveka. Mir ne prlјa obraz narodu koji se brani od mnogo jačeg Kome je trećina vojske Junački izginula. Mir je sramota za poraženog osvajača. Mir...<p></p>Taj bi mir bio naš najveći poraz! I kraj srpske države! — prekidaju ga političari.<p></p>Mir je, gospodo, najmanji poraz od svih poraza koji možemo da doživimo u ovom ratu. I od... — vojvoda Putnik se zaguši kašlјem i smalaksa.<p></p>Nikola Pašić mu približi šolјu sa čajem i nešto šapnu.<p></p>Vukašin, koji ne voli Putnika zbog postupaka prema generalu Mišiću, sada uzdrhta u saosećanju i divlјenju prema razboritoj savesnosti i hrabrosti toga starog vojnika koji nosi najređu slavu vojskovođe male zemlјe čija je vojska u dva rata pobedila. Jedino čovek koji svoju zemlјu voli bezmerno može danas imati ovakvu moralnu hrabrost; samo istinska hrabrost može biti ovako razborita kad su svi pogubili glave. Ni po koju cenu ne smem izneveriti svoja ubeđenja. Onaj ko ne izdaje sebe, nikog ne izdaje. Hvata se za stolicu da smiri ruke.<p></p>Šta vi, vojvodo Stepanoviću, imate na ovo da kažete?<p></p>Stanje ne može biti gore, Vaše visočanstvo — tenorskim glasom, stroga pogleda i lica nalivenog zvaničnošću, kazuje Stepa Stepanović, pobednik iz cerske bitke. Škripa stolica, pokreti ruku, zagledanja kao da pokazuju iznenađenost njegovom izjavom. I general Mišić se nekako upadlјivo mršti. Vojvoda Stepa nastavlјa odsečno, zvonko: — Posle pedeset dana danonoćnih bitaka i krvarenja za svaku stopu, vojska nam je doživela moralni slom. Natčovečanskom snagom jedva održavamo trupe da nam se ne raspu. — Nikola Pašić počinje ponovo da lupka štapom, zagledan u svoja kolena. — Ja sam i poslednje lјudske i municijske rezerve bacio na položaje. Moja armija nema artilјerijske municije. Šta drugo da vam kažem? — uzvikuje istanjenim glasom, natmuren i nekako nametlјivo samosvestan.<p></p> 
Vukašin se zagleda u generala koji je za Srbiju i saveznike izvojevao prvu veliku pobedu i dao pravo nadi u konačnu pobedu. Vojvoda Stepa drži olovku i njome se igra samo dok za sudničkim stolom svi ćute; čim se progovori, smiri se, ukipi i sluša s najvećom pažnjom. Ne može biti da je samo zbog svoje strogosti i pravičnosti, u vojsci i narodu on danas najpopularniji komandant.<p></p>General Petar Bojović, komandant Prve armije, gleda redom ministre i političare i govori srdito kao da ih šamara:<p></p>Ranjenici se ne iznose s bojišta. Vojska je bosa i gola. Svaki deseti ima šinjel i cokule. Hrana se neuredno dotura na položaje. Počele su plјačke i masovna dezerterstva. Vojnici su razočarani zbog korupcije i protekcije u pozadini. Ne izmeni li se stanje odmah, mi smo pred katastrofom. Ako nam saveznici hitno i svojom vojskom ne pomognu.<p></p>I šta mi vi, generale Bojoviću, predlažete?<p></p>Smatram, Vaše visočanstvo, da gospodin Pašić i vlada treba odmah da podnesu ostavke. Nesposobni su da vode državu u ratnom stanju.<p></p>Tako je. Kancelarije i kafane pune su zabušanata. Vlada je dužna da snabde vojsku za rat. A šta naša vlada radi? Svađate se po Nišu i pakujete da s gospođama i svastikama bežite u Solun. Nisu Švabe demoralisale vojsku. Stranke, vi političari i poslanici ste nam demoralisali vojsku. Za koga mi ginemo, pitaju selјaci? Zašto mi krvavimo gaće, gospodo civili?<p></p>Viču uglas generali i komandanti ne tražeći reč od Vrhovnog komandanta, prete ministrima i šefovima stranaka; preko sudničkog stola i bojišta prašti njihovo staro ogorčenje na Pašićeve radikale, političare, civile. Prestolonaslednik Aleksandar sa usredsređenom pažnjom i gotovo likujućom radoznalošću sluša svađu i ćuti.<p></p>Vi, gospodine Pašiću, vi radikali ste krivi što nam je samo iz štipskog okruga tri hilјade mobilisanih pobeglo u Bugarsku. Jer ste za sreske načelnike i činovnike slali u Makedoniju proneveraše, lopove, svoje korteše. Vadili ste svoje lјude sa robije i slali u oslobođene krajeve da budu srpska vlast. Jeste, oni su plјačkali turske kuće, ucenjivali ugledne lјude, krali porez, prodavali šume. Narodni poslanici su za simbolične sume otkuplјivali spahiluke. Tako je. Vi ste, gospodo radikali, krivi što bugarske komite imaju toliko jataka u Makedoniji pa nam ruše prugu gde hoće.<p></p>Da, da, sve je to istina, misli u sebi Vukašin Katić. Zar je jedanput o tome pisao u „Odjeku“ i govorio u Skupštini? Ali mu je mučno što to sada sluša od oficira i u ovoj prilici. Stid ga je zbog nečega. Zašto se Aleksandar smejulјi? A Pašić, zašto on ćuti? Lupka štapom o pod, gleda preda se, kao u niškoj<p></p> 
čekaonici dok su čekali voz. Potpukovnik Apis se zametnuo na stolici, ogroman, potpuno ravnodušan, zagledan u vojnu kartu, sa cigaretom prileplјenom za donju usnu. Možda je ovaj oficirski ispad protiv vlade njegovo maslo? Nastavak desetogodišnjeg mučkog rata izmeću njegove zavereničke družine i političara za prevlast u Srbiji. Ako Srbija s Pašićem i radikalima nema budućnosti, Srbija s Apisom i ovim čizmašima imaće samo prošlost. Da li da im odmah skreše? Ali im ministri uzvraćaju:<p></p>I vi ste oficiri vukli stvari i ćilime iz Makedonije. Plјačkali su i pukovnici i generali, hoćete da ih imenujem?<p></p>Vi da ćutite, gospodine ministre. Vi ste pred mobilizaciju svoje partijske prijatelјe sklanjali u železničare. Bogataše, selјake, postavlјali ste za skretničare, za ložače i mašinovođe! Ko je kriv za veliki sudar vozova u Džepu? Sad je čas, gospodo ministri, da vam postavimo pitanje: Zašto je u srpskoj vojsci od početka rata, onoj vojsci koja je pobedila Tursku i Bugarsku, od svih vojski Evrope i sveta, bio najveći procenat bolesnih i umrlih? Samo u španskim kolonijama i na Filipinima umiralo se kao u srpskim kasarnama. A za to vreme vi ste se otimali za portfelјe i sređivali karijere. I državnim zajmovima prezadužili se. Kao Grčka.<p></p>Kad bi srpski selјak mislio o svojoj državi tako rđavo kako mislite vi generali i pukovnici, on bi se listom predao Austrijancima — neočekivano i sasvim tiho, kao umorno, kao malo odsutno odgovara Nikola Pašić, ne prestajući da lupka štapom o pod.<p></p>Sudnicom se zateže tišina. Čavke i vrane više ne gaču: prolaženje kola s ranjenicima se razmaklo; čuje se samo hrapavo disanje vojvode Putnika; Vukašin gleda u Pašićevu belasavu bradu što se klima nad mapom Srbije i sluša njegove, jedne od drugih odmaknute i ravne reči:<p></p>Na sreću Srbije, njen narod o svojoj državi ne misli da je najgora na svetu. Ako su naša država i naša sloboda toliko rđave i nepodobne lјudima kako vi, gospodo, tvrdite, znate li onda šta naš narod pokazuje kad ovako gine na bojištima? Pokazuje, moja gospodo, da je neuništiv. I toliko voli slobodu da i ovu našu, mnogo rđavu slobodu brani ne ustežući se ni od jedne žrtve. Jer je i ona, ta naša svakojaka sloboda, nekakva sloboda. Pa smatram, gospodo, da smo i mi dužni da večeras to ne zaboravlјamo.<p></p>General Mišić se glasno nasmeja. I u opštoj začuđenosti snizi, produži, učini još jetkijim svoj smeh.<p></p>Čemu se to smejete, generale?<p></p>Svaka istina ima svoje vreme i svoje mesto. Tako mislim, Vaše visočanstvo.<p></p> 
A šta vi mislite o našoj ratnoj situaciji? To mi odgovorite.<p></p>Ako me pitate, onda mislim da rat još nismo izgubili. I ako budemo radili kako valјa, nećemo ga ni izgubiti.<p></p>Svi čekaju da general Mišić još nešto kaže. Ali on ćuti zagledan u Vrhovnog komandanta, koji se dugo premišlјa dok ne progovori:<p></p>A šta predlažete?<p></p>Prvo predlažem da se u Vrhovnoj komandi i u svim štabovima najstrože zabrani upotreba tri reči: poraz, katastrofa i kapitulacija.<p></p>Nema šta, to je velika mudrost! — obrecnu se vojvoda Stepa i ne pogledavši Mišića.<p></p>To, stvarno, nije nikakva mudrost. Ali je moje uverenje. Uverenje koje oko ovog stola nemaju svi. A po mojemu, neophodno je da ga imaju.<p></p>Škripe stolice i šušti ratna karta Srbije. Putnik suzdržava kašalј, očiju iskolačenih na svog pomoćnika Mišića koji ga zapanjuje svojim površnim naredničkim optimizmom.<p></p>Vukašin ne veruje da je stanje tako jednostavno kako ga Mišić označuje, niti je izlaz iz očigledno teškog stanja u tako prostim rešenjima koje on svodi na optimizam kao dužnost i obavezu. Ali oseća i ponos što su prijatelјi.<p></p>I to je sve što predlažete, gospodine generale? Nije sve, ali početak jeste, Vaše visočanstvo.<p></p>Pa onda nam saopštite kako vi vidite izlaz iz ovog stanja! — Vrhovni komandant lupi šakom po mapi. — Mere, mere, Mišiću! Imenujte mi mere koje po vašem mišlјenju treba da preduzmemo.<p></p>Umesto krajnjih i izvanrednih mera za podizanje morala u vojsci koje predlažu vojvoda Stepanović i general Bojović, ja predlažem samo savesno sprovođenje redovnih ratnih mera. Onih koje znaju svi dobri komandiri četa i ozbilјni vojnici — general Mišić zaćuta i uze da zavija cigaretu.<p></p>Ja sam potpuno saglasan sa vama, gospodine generale — kaže čvrsto Nikola Pašić i lupi štapom. Sad tačno zna čime će da se suprotstavi Putniku.<p></p>Svi su pogledi na Mišićevim prstima što drže olučast papirić, u koji polako i pažlјivo, s dva prsta, slaže žut, svilast duvan iz kožne duvankese. Vukašin želi da mu sretne pogled i bar pokaže nezadovolјstvo, pa i razočaranje u njegove sasvim skromne, možda i beznačajne predloge, u prilici koja je izuzetna. A počinje i da sumnja da će mu Mišić pružiti podršku u protivlјenju da se u ovom času i ćaci pošalјu na front. Možda je baš Mišić taj koji je u Vrhovnoj komandi najuporniji u zahtevu da se ćaci bace na bojište. Zar i s<p></p> 
njim sada da se sukobi?<p></p>Vrhovni komandant nervozno ustaje od stola i, s rukama na lećima, brzim koracima polazi ka drugom kraju sudske većnice i staje pored prozora, na koji je naleglo veče. Tajac u sudnici zaliva žubor strehe. Razbija ga Prestolonaslednikov oštar, šilјast korak ka zaposednutom sudničkom stolu, vladi i Vrhovnoj komandi. Stojeći pored svoje stolice, on pita neočekivano molbenim glasom:<p></p>I vi, gospodine Mišiću, mislite da je to dovolјno u ovom času? Kad je apsolutno sve protiv nas, osim, valјda, Bog.<p></p>Oduvek je, Vaše visočanstvo, sve protiv nas. Niko nam nije pomogao da opstanemo u prošlih nekoliko vekova. Opstali smo samo zahvalјujući trplјenju i volјi da postojimo. Jedino s tim. A sada nam nešto ponestalo vere u sebe. Sve ostalo što nemamo, ne odlučuje nam sudbinu.<p></p>To je prava reč i cela istina, gospodo — odlučno upade Pašić, a na to se vojvoda Putnik s gnevom obrati svom pomoćniku:<p></p>Rat se, Mišiću, vodi s vojskom, oružjem, municijom! Hranom i odećom!<p></p>Komorom! Sa sposobnim komandantima.<p></p>Svakako, gospodine vojvodo. Razmišlјajući o našem stanju, vi, razumlјivo, imate u vidu pre svega rat i ratne činjenice. A ja se trudim da vidim sav život naroda. Vi smatrate municiju neophodnom, a ja verujem da je volјa da se opstane važnija i da će ona da odluči i ovaj rat.<p></p>Vojvoda Putnik čupa glas sa dna grudi:<p></p>Pa kome vi to govorite, Mišiću? Svima nama, ako dozvolite.<p></p>Vojvoda Putnik vidi, čuje: s Mišićem se saglašavaju Apis i još neki generali. Ali ga još teže pogađa što se ovima pridružuju i političari, pa lupi šakom o sto da ih umiri i u tišini prošaputa:<p></p>Ratoborstvo je najsumnjiviji patriotizam, gospodo. Kad su ratoborci vojnici, to može biti i dokaz da oni znaju šta će dobiti od rata. Ali kad su ratoborci političari, onda je to uvek dokaz... da oni ne znaju koliko se u ratu izgubi. U vašoj patriotskoj lјubavi, ima, gospodo, mnogo... i lјudske ravnodušnosti.<p></p>Zatrpava ga žagor nezadovolјstva i prekora. Ađutant mu donosi telegrame sa bojišta. Svi, osim Pašića i Apisa, zabrinuto gledaju u Putnika dok čita telegrame.<p></p>Vojvoda Putnik s telegramima u ruci ispija nekoliko gutlјaja čaja, pa s<p></p> 
pogledom u Vrhovnog komandanta kazuje polako i bez ikakvog uzbuđenja:<p></p>Sve položaje koje smo danas nekako branili, moramo noćas napustiti. Poćorek uvodi sveže trupe u napad. Vrhovna komanda mora već sutra uveče da napusti Valјevo.<p></p>Pred Vukašinom, duboko uzbuđenim i opomenutim Putnikovim rečima o ratoborstvu, ugiba se Srbija na ratnoj karti: kisnu neobrani kukuruzi i vinogradi, jure mutni potoci, nabrekle reke lutaju po maloj zemlјi, ne znaju kuda će.<p></p> 
Page 8<p></p><p></p>A Đorđe Katić i Tola Dačić pošli od bolničke kapije, pa od kola do kola, redom, traže svoje; Tola ide napred i pita, Đorđe ga sledi s fenjerom.<p></p>Iz koje si divizije, vojniče? — Tola se hvata za stupac, naginje ka ranjeniku zatrpanom mokrim senom.<p></p>Moravska.<p></p>Moravska prvog poziva, junače?<p></p>Drugog. Imaš li gutlјaj rakije? Dva dana hleb nisam video.<p></p>Rakiju ću da ti dam. — Hleb ne može; ne može da načne pogače, ako je ranjenik, nije lepo sinovima načete pogače da donese. Pruža ranjeniku plјosku s rakijom.<p></p>Je l' stradala konjica? — Đorđe hvata za rukav vozara.<p></p>Nego šta! Ja sam svojim očima video pun potok pobijenih konja.<p></p>Đorđe spusti fenjer niz nogu: svetlost preli krvavu baricu u koju je zgazio, klecnuše mu kolena, trže se unazad. Zuri u krvavu baricu pred sobom i vidi pun potok mrtvih konja.<p></p>A šta je bilo s konjanicima? — šapuće. Vozar ga ne čuje.<p></p>Tola se nadneo nad ranjenika, sipa mu rakiju u usta; mokar, mršav vo zakorači ka Toli, zgazi u krvavu baricu i poče da liže i njuši Tolinu punu torbetinu, za koju su privezane plave letve i sekirica. Đorđe zuri u razlivenu baricu, kiša mu zaliva vid, okrvavlјuje volove, kola, pomrčinu; seća se da mu je oko podne ranjeni konjanik rekao: „Kad smo pobegli preko ćuprije, Adama više nisam video.“<p></p>Tola polazi, zove ga da fenjerom osvetlјuje ranjenike u kolima, koji kisnu pokriveni slamom, retko koji šatorskim krilom ili šinjelom; Đorđe gazi oprezno, gleda preda se, strah ga da ne zagazi u krvav glib ili okrvavlјenu baricu. Jedva čuje Tolu:<p></p>Poznaješ li Dačiće iz Prerova? Sinovi su mi. Još trojica, ako je bog rekao, živi. A Adama Katića, sinko? Iz kog si puka, vojniče?<p></p> 
Kako ne znaš Aleksu Dačića, tobdžija, treba da prišije za kaplara? Karađorđevu zvezdu zasijao pred Šapcem. Miloje-Mika i Blagoje-Blaža Dačići, oni su pešaci u Sedmom puku, Treći batalјon. Kako, bre, ne znaš svoje ratne drugove? Adam Katić je konjanik u Konjičkom eskadronu Moravske divizije drugog poziva, najlepši konjanik u celom divizionu, momčina opasna, kralјu Petru ga pokazivali, moraš da ga znaš ako si konjanik. Dokle znaš da je bio živ? A je l' bilo borbe kad ste prešli tu vodenicu? Povuci malo rakije. Povuci još; znaš li ko je ranjen u tom zabranu?<p></p>Đorđe Katić tresnu čelom u kanate. A gde je taj zabran?<p></p>Izišli su svi iz zabrana, čuješ li, Đorđe? Šta si se zavukao pod kola, ti, vozaru? Pa obojica su ti mrtvi. Znaš li im imena? Kako to „šta te se tiče“. Ako čovek sa imenom ide po zemlјi, s tim imenom plaća porez, ide na kuluk, zapišu ga u vojne spiskove i rasporede da pogine za državu, ima, moj brajko, taj kukavni čovek i pod zemlјu da ide sa svojim imenom. Neka istruli, al’ s imenom i prezimenom da istruli. Ne zabušavaj. Tamo lјudi ginu, čekaju te, preži volove i pravac — položaj. Uzmi jabuku, junače. Poznaješ li ti nekog Dačića ili Adama Katića? Šta se lјutite, lјudi? Moje su četiri puške pucale za Srbiju, ostale su još tri. Tražim ih, nego šta ću! Ako ne stignem preobuku i neki zalogaj da im doturim, neću goli i bez krstače da odu od mene. Pa, vojniče, u tom su batalјonu moji sinovi pešaci. Je l’ svi izginuše? Kako, pobogu, svi izginuše? Baš Blaži nogu? Zar baš Blaži Dačiću nogu? Kako mu ne znaš prezime, bog te ne ubio. A ko ti je rekao da će obe da mu seku? Đorđe, čuješ li? Noge će da odseku. Noge testerišu doktori.<p></p>Đorđe se hvata za kalkan; smanjuje se pod šubarom, pod kišom, u pomrčini; seća se da mu je neko rekao: „Kad smo pobegli preko ćuprije, Adama više nisam video.“<p></p> 
Page 9<p></p><p></p>Sad vi imate reč, gospodine predsedniče — kaže Prestolonaslednik i seda na ivicu stolice, s rukama pod stolom.<p></p>Vojvoda Putnik ispija čaj i naginje se ka Pašiću. Ministri se nameštaju. Nikola Pašić mrsi bradu, kao u čuđenju, podignutih obrva, zuri u kartu, kao da ne zna šta će da kaže, čini se Vukašinu.<p></p>Naši saveznici odlučno zahtevaju da Bugarima odmah ustupimo istočnu Makedoniju. Do granice predviđene ugovorom iz 1912. — mirno kaže Pašić i upravlјa pogled u vojvodu Putnika.<p></p>Šta kažete? — pita general Mišić, valјda zbunjen ili nezadovolјan Pašićevim tonom.<p></p>Pašić ne okreće glavu; netremice gleda u vojvodu Putnika, čije lice zateže grč pred kašalј. Nekoliko trenutaka traje zanemelost u iščekivanju da Pašić nastavi i kaže nešto još poraznije. Vojvoda Stepa Stepanović ne izdrža:<p></p>Nikad! — uzviknu ogorčeno. — Ni po koju cenu! — dodade. Sa istim ogorčenjem pridružuju mu se komandanti i viši oficiri:<p></p>Dok postoji i poslednji srpski vojnik! Sramota! Zar smo to zaslužili? Mi ginemo za saveznike, a oni Bugare darivaju srpskom zemlјom!<p></p>To je, gospodo, cena Bugarske za ulazak u rat na strani sila Trojnog sporazuma. To jest, naših saveznika — kaže Pašić, ostavlјajući i glasom i stavom utisak da se zalaže za savezničke zahteve.<p></p>Vukašin primećuje da prestolonaslednik Aleksandar ne zna kud će s rukama. Pašić ćuti i dalјe, gledajući netremice u vojvodu Putnika. Na njega se usmerio, vidi Vukašin, a nekakva jeza mu se u talasima prostire telom. Da govori odmah ili na kraju?<p></p>Šefovi opozicionih stranaka, Ribarac i Marinković, žure da se izjasne, pa ne ubeđuju Pašića, nego dobacuju oficirima preko mape Srbije:<p></p>Mi smo suverena država, gospodo! Za odbranu svog suvereniteta i ratujemo protiv Austro-Ugarske. Pa zar treba saveznicima da žrtvujemo svoj suverenitet?  Makedonijom  da  plaćamo  njihove  Dardanele?  Srpskom<p></p> 
zemlјom da branimo njihove kolonijalne interese na Istoku? Ni govora!<p></p>Rusi i Englezi tvrde, i Pariz tako misli: ako Bugarima ne damo da odmah okupiraju Makedoniju, oni će otvoreno da stanu na stranu Nemačke i Austro-Vgarske. Ne stupe li Bugari u rat na strani saveznika, to neće učiniti ni Rumuni i Grci — Pašić govori istim ubedlјivim i mirnim glasom gledajući komandante redom.<p></p>Nikad Bugari neće ratovati na strani saveznika — prekida ga vojvoda Putnik uz težak kašalј.<p></p>Ali Pašić kao da ne pridaje značaj ovoj izjavi, s kojom se slažu i ostali komandanti, pa nastavlјa:<p></p>Tako nam poručuju iz Petrograda i Londona. Poraz Turske i cela balkanska stvar, tvrde, gospodo, naši saveznici, zavise samo od ustupanja naše teritorije Bugarskoj. Da damo Makedoniju, pa onda i ostalo po našim leđima, braćo. Baš njih briga što oslobođenje Makedonije košta Srbiju četrdeset hilјada lјudi i toliki materijal. Četrdeset hilјada.<p></p>Nikola Pašić zaćuta pošto je poslednje rečenice izgovorio naglo izmenjenim glasom: počeo ih je sa ironijom, a završio ih drhtavo, gotovo šaptavo. Neko od oficira jeknu u tom muku; složiše se uzdasi, izukrštaše pogledi. Preko sudničkog stola i Srbije na njemu, u pogledima i disanju naglo se uspostavlјa saglasnost izmeću oficira i političara, Vrhovne komande i vlade. Prestolonaslednik Aleksandar ima izraz uvređenog i prevarenog mladića. Vukašinu je konačno jasna Pašićeva večerašnja taktika: odbranom Makedonije potpuno ućutkati Putnika i ukloniti njegovu nesagledivo opasnu klonulost.<p></p>I vojvoda Putnik jasno shvata Pašićevu večerašnju taktiku i od tog saznanja oseća bolan stid. On koji je stajao na čelu vojske koja je oslobodila Makedoniju, na toj pobedi zadobio slavu i najveće priznanje — vojvodski čin, prvi takav čin u srpskoj vojsci, ne može ni s ada, ni s najčasnijim razlozima da zanemari sudbinu Makedonije. Ako se zbog nje mora nastaviti ovaj beznadežni otpor, on ga mora nastaviti. Ne može sada pristati na žrtvovanje Makedonije, a da time ne sruši svoje najveće delo. Celog sebe. U kakvu ga stupicu sateruju događaji! Šta će sad s ubeđenjem i činjenicama na kojima je zasnovao svoj stav, rizikujući ugled i čast? Zar da u odbranu svog ličnog stava, prenebregne svoju odgovornost pred vojskom i narodom? Samo ako se opredelim za stradanje, ja ću vojsci i narodu ostati to što jesam. Ako pristanem da ratujem i satirem vojsku do konačnog poraza.<p></p>Ulicom prolaze kola s ranjenicima i njihovo treskanje po kaldrmi zatrpava neka došaptavanja meću ministrima i opozicionarima.<p></p> 
Objavlјivanjem savezničkog pritiska na srpsku vladu, Vukašin u sebi nastavlјa da sređuje utiske — postaje nemoguć i besmislen dalјi napad na njenu politiku od strane Vrhovne komande i ratnih komandanata. Oficirsko nezadovolјstvo vladom i njenim predsednikom, Pašić pretvara u gnev i skreće ga na saveznike i Bugare. A šta zatim? Nijedno sudbinsko pitanje nije rešeno; kriza se produblјuje, vojni slom biva neminovniji i sa sve težim posledicama. Taj majstor zadobija večeras jednu u suštini beznačajnu političku pobedu: slogu vlade p Vrhovne komande u neprihvatanju savezničkih zahteva. Ali, dokle? I šta Srbija dobija tim tradicionalnim opredelјenjem za carstvo nebesko? Nestaje kao država i ponovo tone ka dnu istorije i sveta.<p></p>Bugarima — Makedoniju, Italiji — Dalmaciju! Našim zemlјama hoće da ih kupe za ratne saveznike. I to su nam saveznici! — Prestolonaslednik nastavlјa uzbuđeno da govori kako srpski narod od Kosova nije bio pred težim iskušenjima.<p></p>Trebalo je da se odmah izjasnim, misli Vukašin, osećajući po sebi talase drhtavice. Sada kad su se svi ovako odredili, on će biti ne samo izdajnik nego i budala. Sam protiv svih. Ne, ne. Mora se dokraja.<p></p>Vaše visočanstvo, dozvolite mi da kažem neku reč. Izvolite! — ošinu ga pogledom.<p></p>Taj ga pogled malo pribra i obodri:<p></p>Očigledno je, gospodo, naš nacionalni opstanak i ceo naš nacionalni program ozbilјno su dovedeni u pitanje. I stanjem na frontu i stavom naših saveznika. Ali i našim shvatanjem i držanjem u ovim prilikama — kao da mu ponestade glasa, on malo poćuta. Vidi: svi su protiv njega. — Treba poći od sledećeg: srpsko pitanje, čim je onako odlučno postavlјeno prvim ustankom, postalo je evropsko pitanje. Do sada nijedan naš nacionalni problem nismo rešili po našoj sopstvenoj želјi i težnji. Vodili smo borbe, a velike evropske sile su nam po svom nahođenju, prema svojim interesima, skrajale ishode. Dodelјivali nam nešto pobede i potvrđivali poraze.<p></p>Mi nemamo vremena za vaše teorije, gospodine Katiću.<p></p>Ali nemamo vremena ni za zablude, Visočanstvo. Nemamo nimalo vremena za istorijske stranputice.<p></p>Recite nam taj vaš spasonosni put, gospodine Katiću — izaziva Prestolonaslednik, a oficiri klimaju glavom.<p></p>Sad je već sasvim pribran i uveren; više ne oseća one talase neizvesnosti i straha.<p></p>Reći ću vam, Visočanstvo. Ovaj evropski rat je apsolutno uslovio naš<p></p> 
celokupni nacionalni program. Nikad u istoriji nije bilo povolјnijih uslova da se najzad reši naše srpsko pitanje. Da se ujedini srpski narod. Ali to ujedinjenje može da se izvrši samo uz punu savezničku podršku.<p></p>S jedne tačke gledišta, to ti je vrlo tačno, Vukašine — upada Pašić i nastavlјa da dobuje prstima po ivici mape.<p></p>I šta nam vi predlažete, gospodine Katiću?<p></p>Predlažem, Visočanstvo, da prihvatimo savezničke zahteve — kaže čvrsto, pa zastaje. Sva lica oko stola imaju isti, najpre zgranut, pa smrknut izraz. Podiže glas: — Ali da im čvrsto postavimo svoje uslove.<p></p>Kakve uslove i naknade za ono što je naše više od sedam vekova?<p></p>Da nam posle pobede nad Austro-Ugarskom saveznici garantuju ujedinjenje sa svim jugoslovenskim narodima. I da celokupne njihove etničke teritorije uđu u sastav naše nove države.<p></p>Šta će nam takve garancije? Pa mi i ratujemo za ujedinjenje svih jugoslovenskih plemena! Vi zastupate nacionalnu izdaju, gospodine Katiću!<p></p>Prestolonasledniku se gnevnim povicima pridružuju svi generali i većina ministara. Pašić zuri u ratnu kartu i dobuje prstima po njoj. General Mišić smračeno, zborana lica, gleda u svoje šake skrštene na vojnoj karti Srbije. I on misli da sam izdajnik, zaklјučuje Vukašin, ali ga to ne boli. Gleda ih redom, siguran u sebe, sluša:<p></p>Jeste li bili na Kumanovu, gospodine Katiću? Ko vam je poginuo na Bregalnici? Da Bugarima damo Prilep, Veles, Bitolј, Ohrid? Koliko smo krvi prolili?! U čije ime govorite, gospodine Katiću? Kome ste se zakleli? Ko vam je dao mandat za rasturanje srpske države? Vi ste veći izdajnik od socijalista!<p></p>Gospodo oficiri, molim vas da se lepo saslušamo. Otadžbina od nas traži da za nju sada podelimo brige. Nemojmo da se hvalimo lјubavlјu prema otadžbini. Ne volimo je mi više od Vukašina Katića.<p></p>To vi, gospodine Pašiću, tamo u Nišu, u Skupštini debatujte koliko vam volјa, a ovde... Mi smo na frontu! Nemamo vremena za vaše stranačke ujdurme i advokatska nadmudrivanja.<p></p>Nemojte tako, Prestolonasledniče. Kaži što si naumio, Vukašine — obraća mu se Pašić.<p></p>Smatram da je u najdublјem životnom interesu Srbije da Bugarskoj žrtvuje deo Makedonije. Do granice koju je pokojni Milovanović odredio sklapajući savez sa Bugarima. To prvo.<p></p>Nije to deo. To je više od polovine Makedonije, koju smo mi, a ne Bugari,<p></p> 
oslobodili od Turaka.<p></p>To ja, gospodine vojvodo Putniče, ne osporavam. Ali mi dozvolite da završim misao. Ovu sednicu ste vi zahtevali, a ne ja. A kad smo tu, onda smo ravnopravni, ili ću izići napolјe. — Naglo se utiša žagor. — Evo mojih činjenica: prihvatanjem savezničkih zahteva, mi obavezujemo saveznike na hitnu pomoć i uklanjamo teško nepoverenje koje u Evropi vlada prema Srbiji. Naročito kod Engleza. A takođe, i u Rusiji. Stupanjem Bugarske u rat protiv Austro-Ugarske, što nam saveznici garantuju, a zatim i Rumunije i Grčke, skraćuje se rat, gospodo. Smanjuju se žrtve srpskog naroda, koje su i do sada ogromne. U stvari, spasava se Srbija. Da, gospodo, spasava se Srbija.<p></p>Ne spasava se. Ako se smanjuju žrtve, umanjuju se i pobede. I izdaju se vekovne težnje srpskog naroda.<p></p>Ponavlјam, Vaše visočanstvo: skraćuje se rat. Izlazimo iz krize, da ne kažem katastrofe. Zar nam je danas nešto preče od toga? — želi da sretne Mišićev pogled, ali on smrknuto gleda u svoje šake na ratnoj karti. — I za Srbiju se najzad rešava istočno pitanje. Bugari nam više nikad neće biti neprijatelјi. Ruke su nam slobodne, leđa su nam sigurna za teške nacionalne poslove ka zapadu. Uostalom, ako mi sada s Bugarima sporazumno ne rešimo teritorijalni spor oko Makedonije, Bugari će ga sami, ratom i, naravno, sa Švabama, samo u svoju korist rešiti.<p></p>U zaletu ga prekide Stojan Protić, oduvek neugodan mu protivnik: Dozvolite da nešto primetim tom vašem trezvenom pogledu u budućnost.<p></p>Srbija je, gospodine Katiću, ušla u rat protiv Turske i Bugarske da oslobodi narod i teritorije na koje ima sva etnička i istorijski legitimna prava. Ako se danas tih prava odriče, i to posle dva pobedonosna rata, onda su cela državna ideja i nacionalni cilј srpskog naroda dovedeni u pitanje.<p></p>Tako je. Odatle se gleda u budućnost, gospodine Katiću.<p></p>Vukašinu je svejedno šta oficiri misle i dovikuju; iako dobro zna Protićevo shvatanje nacionalnog programa, usredsređeno ga sluša, s rukama pod sudničkim stolom, na kolenima.<p></p>Ne može se napustiti Makedonija a da se istovremeno, sa stanovišta istorijskog i etničkog legitimiteta, čvrsto polažu prava na naše zapadne i severne teritorije. Mi se ni u kom slučaju ne smemo danas odreći nijednog dela svoje zemlјe i naroda. Jer se cela oslobodilačka borba srpskog naroda dovodi u pitanje. Ono što nam je četiri veka bio nacionalni cilј da sada ispustimo, i to pod pritiskom saveznika, vrlo je nerazumno. Mnogo nerazumno, gospodine Katiću.<p></p> 
Vrlo je razumno upravo sa stanovišta budućnosti, gospodine Protiću.<p></p>U ime kakve budućnosti vi predlažete da se odreknemo pobeda iz dva rata? Žrtvujte svoju očevinu, a ne Makedoniju!<p></p>Ta je žrtva, Visočanstvo, veoma mala prema žrtvama koje ćemo dati ako na Balkanu sami ratujemo protiv Austro-Ugarske i Nemačke. Ponovo podvlačim: to žrtvovanje pola Makedonije je naš najveći ulog u budući mir na Balkanu i srpsko-bugarske odnose. Bugari će izgubiti sva istorijska i politička prava da se ponašaju neprijatelјski prema Srbiji. A mi ćemo se danas spasti. Kako to ne uviđate, zaboga?<p></p>Bugari, Vukašine, neće ući u rat na strani saveznika ni kad bismo im sa Makedonijom i Niš dali. Bugari će u svakom ratu biti protiv Srbije. Takvo je geopolitičko stanje na Balkanu. I takav je to narod — kaže Pašić ne gledajući ga.<p></p>Jeste li vi, gospodine Katiću, sve rekli?<p></p>Nisam sve rekao, Visočanstvo. Ali ću reći. — Na sudničkom stolu Srbija mu se izdužuje, širi, razmiče u dalјine; po njenim granicama popadale glave, brade, naočare.<p></p> 
Page 10<p></p><p></p>Tolu Dačića opet izguraše iz bolnice, niz stepenice, u baru. Doktori nemaju vremena da pogledaju spiskove prispelih ranjenika. A od podne ih niko više i ne upisuje u bolničku knjigu. Bolničarke obećavaju da će mu ujutru dati tačno obaveštenje. Kako da dočeka jutro bez Blažinih nogu? Makar da zna gde su mu odsekli, pa da čeka. Ako je jedna, ako je ispod kolena, onda će još i da liči na čoveka. Ne može da kosi i prska vinograd, ali može da kopa.<p></p>Progovori sad ti, Đorđe. Pitaj onu bolničarku. Ne smem.<p></p>Pa dvojica nam rekoše da je i Adam prešao tu ćupriju. Ej, dete. Pobogu, ćerko, stani.<p></p>Milena zastaje pred stepenicama bolnice i diže fenjer da vidi: iza krupnog, brkatog selјaka s nekakvim modrim letvama na lećima, prestrašeno je gleda starčić, sav zarastao u bradu. Sluti, zna zbog čega je zaustavlјaju.<p></p>Molim vas, žurim. Šta mogu da vam pomognem?<p></p>Četiri puške dao sam da brane Srbiju. I red je da mi se izađe u susret, i da me ne ritate kao psa iz kasapnice. A on, rođeni brat Vukašina Katića, traži sina jedinca. Ja još trojicu živih.<p></p>Kog Vukašina Katića?<p></p>Onog jedinog, koji se zna. Onoga što potkiva Pašića. Al', to je njihova stvar. Školovana si, moraš da ga znaš. Nemoj da se lјutiš, dete.<p></p>Milena oseti zbunjenost. I stid zbog nečega. To mora biti nešto strašno čim se tata razišao s njima, nikad ih nije ni pomenuo. O svom selu i detinjstvu nije joj pričao. Kad ga je pitala ima li dedu, nabusito je odgovorio:<p></p>„Imaš dedu. Kad završiš fakultet, otići ćeš u selo da ga upoznaš.“<p></p>„A zašto me sada ne vodiš?“<p></p>„Objasniću ti to kada budeš studentkinja.“<p></p>Još ga jednom pitala, isto joj odgovorio. O dedi i selu pitala i majku.<p></p> 
„To će tata da ti objasni. Nemoj mene o tome da zapitkuješ.“ Poslednji put kad je pitala, mama joj, sa oduženim uzdahom, rekla:<p></p>„Ne znam. I neću da mislim o tom Prerovu.“<p></p>Sigurno je nešto strašno meću njima. Da kaže da joj je otac Vukašin Katić?<p></p>Valјda je Vukašin Katić toliko zaslužan da njegovom bratu kažeš: jesu li obe odsekli Blagoju Dačiću iz Sedmog puka Moravske divizije, drugi poziv? Iako si gospodsko, možeš da pojmiš: čovek bez noge može samo kukuruz da kruni i pasulј da trebi. Ako ima.<p></p>Kako se zovete, čiča?<p></p>Tola Dačić, iz Prerova. I sluga i komšija ovog Đorđa Katića koji je rođeni i jedini brat Vukašina Katića. Do motike smo ja i Vukašin zajedno bili. Potom, kao što se zna. A moj je sin Blagoje, Blaža, u obe ranjen. Vidi, tako ti boga, je l‘ donesen i šta će da bude. Ako nisu odsekli, ne daj obe, pobogu, ćerko.<p></p>Milena  s  podignutim  fenjerom  priđe  bliže  Đorđu:  ne  liči  na  tatu.<p></p>Nesrećan. Mnogo nesrećan.<p></p>A kako se vi zovete? — spusti fenjer da joj ne vidi lice.<p></p>Pa reče ti čovek kako mi je ime. Ako možeš, učini to što te molimo. Nemoj da me zapitkuješ — reče Đorđe osorno i odmače se od svetlosti njenog fenjera.<p></p>Ja sam ćerka Vukašina Katića — promuca i skloni fenjer iza sebe.<p></p>Đorđe trže Tolu za rukav; iznenađen, ne zna da li je dobro što mu je ona bratanica.<p></p>Zuri u nju: liči na oca. Al’ je žensko, valјda ne voli samo sebe. A kako se zove vaš sin? Moj brat.<p></p>Adam.<p></p>Prvi čovek. Divno ime — promuca uzbuđeno. Ima još jednog brata. Možda će i njega da previja. — Izvinite, nisam vam rekla da se ja zovem Milena — zbuni se još više. Kakvo su to zlo učinili tati da im ni posle dvadeset godina nije oprostio? Ili je on njih toliko uvredio? Ne može tata zlo da učini. Zna li Ivan za tu tajnu? Još noćas će mu napisati da imaju brata i kako je srela strica. — Nisam vas čula. Šta ste rekli?<p></p>Kažem ti da prvo vidiš za Blagoja Dačića, Sedmi puk, Moravska divizija, drugi poziv. Pa se posle porazgovaraj sa stricem.<p></p>Hoću. Čekajte me tu — podiže fenjer da vidi stricu lice.<p></p> 
Đorđe se pogurio, povio glavu: Gde li joj je brat? Mora da je Vukašin to udesio: pratio ćerku u bolničarke, a sina sklonio u pisare Vrhovne komande. Pa su vuci siti i ovce na broju, a on opet veliki Srbin. A Adam nek pogine za stričev ministarski portfelј, za silu i vlast gospodsku. Pas im se mesa napotezao!<p></p>Što li ova tvoja bratanica ovako sporo ide? Gospodska krv. Na majku.<p></p>A meni se čini da je likom isti otac.<p></p>Ne bogoradaj više, Tole. Ćuti i jedi sam svoju muku. A ja joj ne rekoh da uz Blažu traži i Adama. Ako je prešao tu ćupriju, kako rekoše, borbe su se nastavile i ginulo se i posle. Kad neko jaše onolikog konja, taj se s trećeg brda vidi. Kao škola.<p></p>Al’ Švaba gađa u konja, a ne u konjanika. Pešak je sam i jedina meta, moj Đorđe. Pešaci navek najviše ginu. Dobro, jedna noga, može se bez jedne. Ako su obe, božje mu sunce, šta ću ako su obe?<p></p>Zamukoše: bolničar u kofi iznosi iz bolnice krvave udove; siđe u senku i pođe duž zida, zamače za ugao; Đorđe zažmuri, a Tola ne mogade da vidi: da li su noge ili ruke u kofi.<p></p>Nije, valјda, da odsečene noge bacaju kučićima? Sunce li im božje, bolničarsko, zar ne saranjuju noge, lepo i lјudski? Čovek ima samo dve noge, i kolike su muke dok porastu. Noge su pola čoveka. S nogama se spasavamo i imamo svoje. I igramo na njima, i putevi postoje zbog nogu. Bez nogu čovek je panj, krvavo im sunce!<p></p>Ućuti, kad ti kažem. Ostaviću te. Ne mogu više — okreće glavu da ne gleda mrtvog vojnika koga dva bolničara iznose iz bolnice; držeći ga jedan za glavu, drugi za noge, vuku ga po stepenicama, po bari, duž zida, ka uglu.<p></p>Tola zakorači da pođe za njima i vidi gde ih to bacaju, ali se na stepenicama, zabrinuta lica, pojavlјuje Milena i lagano silazi niz stepenice, zagledana u Đorđa što zuri u baru pred sobom, povijen pod torbom: Ne liči na tatu. Mnogo je mali. I nesrećan. Kako da ga utešim?<p></p>Šta bi? — Tola joj pođe u susret i stade ispred poslednjeg stepenika. Večeras je donesen jedan ranjenik sa cedulјom u koporanu. Blaža, piše.<p></p>Ništa više.<p></p>Blaža? I ništa više? Ništa. Ni puk ni divizija. I?<p></p> 
Odsečene su mu noge. Ali će preživeti, sigurno. Doktor Sergejev ga operisao. Rus ga operisao. Još se nije osvestio, pa nisam mogla da ga pitam. Za prezime i ostalo.<p></p>Pa ono su, Đorđe, sigurno njegove noge što ih malopre ona strvina bolničarska pronese! — hvata Đorđa za ramena, drmusa ga. — Kučićima! — jeknu.<p></p>Milena gleda u njegove modre letve ne shvatajući im namenu.<p></p>Čuj, čiča! Zar jedan Blaža postoji u Srbiji? Pritrpi se malo, za sat će da se osvesti pa ću ga pitati ko je. Dešava se da vozari zamene imena ranjenika.<p></p>Fala tebi, ćerko. Ja ću sam da vidim jesu li ono Blažine noge — kaže i polazi pored bolničkog zida, za onima što su proneli mrtvog vojnika. I onim što je odneo onu kofu sa nečim. Neka velika kokala jesu, sigurno. Nekog krupnog, neke čovečine, sunce mu božje, mogu biti Blažine.<p></p>Striče, sklonite se sa kiše. Dođite pod strehu.<p></p>Hoćeš li ti odmah da proveriš sve spiskove? Adam, Konjički eskadron, Prva armija — muca i ne miče se.<p></p>Hoću, mogu. Ne brinite. Znate li da je tata danas stigao u Valјevo? Rekoše mi da me tražio — ne vidi mu oči. Kao nakašlјava se. Nije se obradovao. — Tata bi se mnogo obradovao da vas vidi. Tata se nekoliko puta spremao da pođe u selo. Da vidi dedu i vas. Ali poslovi, njegove dužnosti. Znate, za tri godine, tri rata. A on je opozicija, i možete zamisliti kakav mu je život dok Pašić vlada.<p></p>On se još više guri pod torbom i povija glavu pod šubarom. Neprijatno mu je, kao da ga je stid. Sigurno je on krivac za tu svađu, to neprijatelјstvo. A nesrećan je. Treba tata da mu oprosti. Mora sada, u ratu, da mu oprosti.<p></p>Tata mi je mnogo pričao o vašem zajedničkom detinjstvu.<p></p>Laže tvoj otac — prekide je Đorđe i podiže glavu. Zagleda se u nju: liči na oca. — A ti, ako hoćeš nešto da mi učiniš, idi i pogledaj te spiskove što sam te molio.<p></p>Ona ga gleda zgranuto.<p></p>Tola se vrati, bez reči uze fenjer od Đorđa i potrča u mrak iza bolnice. Na ćošku, sudari se s bolničarom. Vidi mu praznu kofu:<p></p>Stani. Gde si prosuo kofu? Šta se to tebe tiče?<p></p>Tola ga hvata za rame i diže fenjer da mu vidi oči:<p></p>Zar su đubre čovekove noge? — drmusa ga. — Iako su odsečene, čovek su!<p></p> 
Ma pusti me, čiča, da i tebe ne bacim u jamu. Bolničar mu se čupa iz šaka.<p></p>Iz moje ruke, bik Aćima Katića nije se istrgao! Pa dobro, šta hoćeš od mene?<p></p>Hoću od tebe lјudski da mi kažeš: čije si noge bacio i gde si ih bacio? — samleće mu rame ako ne kaže.<p></p>Otkud ja znam čije noge testerišu doktori, pobogu, čiča? Ja potirem krv i čistim đubre.<p></p>Kakvo đubre, bre! — drmusa ga. — Zar su tebi, smrdlјivko pozadinski, đubre noge i ruke što ih čoveku vojniku ubi Švaba zbog Srbije?!<p></p>Ama, kažem ti srpski: čistim operacionu salu i ništa me se drugo ne tiče. I pusti me.<p></p>Nemoj da si strvina, četiri sam sina državi dao. Da te noge što si ih bacio nisu Blagoja Dačića, iz Sedmog puka Moravske divizije?<p></p>Kažem ti, ne znam.<p></p>Jesu li od krupnog čoveka?<p></p>Nisam ih zagledao. Primetio sam samo da je jedno stopalo načisto smrskano.<p></p>Tola pusti bolničara.<p></p>Kaži mi, sinko, kad je kukao, dok su mu ih oni krvnici sekli, koga je mučenik spominjao?<p></p>Svi kad kukaju, spominju majku. Svi smo mi od jednoga. Piješ li? Imam dobru komovicu — pruža mu plјosku.<p></p>Ne mogu sad. Moram da idem.<p></p>Idi, ali mi kaži, gde su one noge odsečene? Više kolena.<p></p>Uh, sunce im krvničko! A gde si ih bacio?<p></p>U jamu, u đubre. Iza bagrema. Tu su gomile svakojakih kokala i mesa. Nije đubre, nije blesavko bolnički. Ništa čovekovo i vojnikovo nije đubre. Polazi s fenjerom ka bagremu i jami. Polako, pored bolničkih prozora:<p></p>osluškuje jauke. Oni se mešaju, ukrštaju s vikom, psovkom. Produžava ka bagremu i jami, ka teškom, trulom smradu. Aleksu bi po čuklјu odmah poznao. Čuklјevi su mu kao u brdskog vola. I Mikinu cevanicu, po onom belegu od sekirčeta, poznao bi u kamari cevanica. Al’ Blažinu, jedino po<p></p> 
onom krivom, zgrčenom domaliću. Ako je stopalo smrskano, ako ga nema, kako onda? Kako? Zaustavlјa ga zadah trulјenja mesa i gašenog kreča. Staje pred jamom i osvetlјava je fenjerom: nekoliko nogu i dve ruke vire iz krečnog mleka.<p></p> 
Page 11<p></p><p></p>Vaše je mišlјenje izdajničko! Kad bi vas čuli vojnici, rastrgli bi vas! — prekide Vukašina general Bojović.<p></p>Ako je stanje vojske i na frontu takvo kakvim nam ga je prikazao vojvoda Putnik, kako smemo da se odupiremo savezničkim zahtevima? — ponovo oseća onu jezu s kojom je i počeo da izlaže svoje mišlјenje.<p></p>Ne uzimajte me u svoje argumente — preko sudničkog stola i Srbije, kroz kašalј mu dobacuje vojvoda Putnik.<p></p>Zaćuta. Neće da uvredi Putnika. Prozori se tresu i zvrji staklo: ulicom ponovo prolazi voz volovskih kola s ranjenicima. Jauk i vozareve psovke. General Mišić opet preglasno kreše žigicu i pripalјuje cigaretu. Smračen je, s pogledom kratkim, preda se. Misli li i on da sam izdajnik?<p></p>Sad je jasno šta znači ona vaša krilatica „Okrenimo leđa Istoku“. Pa vi ste okrenuli leđa Srbiji! — uzvikuje Prestolonaslednik.<p></p>Sramota! Šta će vam sin reći? Ćerka vam je bolničarka, kako ćete je sutra pogledati u oči? Napišite u „Odjeku“ to što ste ovde rekli. Čik, gospodine Katiću! — dovikuju mu oficiri.<p></p>Vukašin kaže zamišlјeno i tiho: — Vreme će, gospodo, sutrašnjica, i to van valјevske sudnice, presuditi i tom vašem patriotizmu i ovoj mojoj izdaji. Ja vam mirne savesti ponovo izjavlјujem: ako ne poslušamo saveznike i ne zadobijemo Bugare za rat na našoj strani, učinićemo kobnu grešku. Srbija će izgubiti rat bilo kako se on završio.<p></p>Želi još jednu rečenicu da izgovori, ali ne može zbog neočekivane zanemelosti oko sudničkog stola i generalštabne karte Srbije. Govori Pašić, mora da ga sluša:<p></p>Ako niko nema nešto važnije da kaže, imam da izjavim sledeće: ja ne mogu da budem predsednik vlade koja bi pristala na bugarsku aneksiju Makedonije. Smatram da naš narod ni pod kojim uslovima ne bi pristao na tu žrtvu i sramotu.<p></p>Zaćuta i s karte diže pogled na Vukašina. Odobravaju mu oficiri i šefovi<p></p> 
opozicionih stranaka. Pašić nastavlјa:<p></p>Ali treba da se zna, gospodo. Da se odupremo savezničkom ultimatumu, možemo jedino ako uporno vodimo rat. Bez obzira na žrtve. Čim bi saveznici saznali da mi pomišlјamo na mir, odmah bi tutnuli Bugare na Makedoniju. Tad će i ostale komšije da provale srpski plot: Rumuni u Banat, Arnauti će da nasrnu u Prizren i kolјu po Metohiji i Kosovu. A Italija će da odreže Dalmaciju do Dubrovnika... Jer, braćo, balkanski front mora da se održi. Ako se u tome ne uspe, Srbija gubi svoj rat i državu. Gubi sve ratove koje je vodila za slobodu. Sve što naš narod vekovima teži da ostvari. — Pašić govori tiho, jedva ga čuje od treska kaldrme pod točkovima volovskih kola; drži se za bradu i zabrinuto gleda. — Slažete li se da vlada saopšti saveznicima: Srbija je spremna da se bori s njima do pobede ako oni odustanu od zahteva da se Makedonija ustupi Bugarskoj?<p></p>Ministri  se  slažu.  Šefovi  opozicije,  takođe.  Oficiri  su  još  odlučniji.<p></p>Prestolonaslednik se ironično smeška na Vukašina.<p></p>To znači da ste za rat do kraja, do pobede. Jeste li saglasni, gospodine Putniče?<p></p>Jesam. Ali sa čim da vodimo rat do pobede, gospodine predsedniče? S onim što imamo. I onako kako jedino možemo.<p></p>Tišinom puca kaldrma, trešti ulica od volovskih kola punih ranjenika; taj tresak, mutno oseća Vukašin, opominje i preti njima koji u sudnici odlučuju o sudbini onih koji ginu, krvare, kisnu. Osuđeni su. I oni koji ih osudiše. To mu potvrđuje i noć što se ulila, uzidala u velike prozore sudnice.<p></p>U ime mog oca kralјa i u svoje ime, izjavlјujem, gospodo: Kruna neće pristati ni na kakve zahteve koji ponižavaju Srbiju i koji su protiv njenog suvereniteta — govori odsečno prestolonaslednik Aleksandar, ispršeno i preozbilјno, izmeću dva starca, Pašića i Putnika.<p></p>Vojvoda Putnik poseče tajac uzvikom:<p></p>Municija! — Svi se prenuše, čak se i general Mišić zagleda u njega. — Šta ćemo za puščanu i artilјerijsku municiju? — suzdržava kašalј, pretećim i očajničkim pogledom kola oko stola, po svima.<p></p>Danas sam opet urgirao kod Rusa i Francuza. Napisao sam depešu: ako nam municija ne stigne za nedelјu dana, srpska vojska moraće da obustavi borbu. Ali nam i Grci prave smetnje u Solunu. Bugarske komite prelaze granicu i ruše prugu — kaže Pašić. Sekretar mu pruža telegram. Dok ga otvara, mumla: — Moramo i njima da odolimo. Bog će nam, valјda, malo pogurati.<p></p> 
Vukašin se pita: kud će odavde? Oseća se nesrećnim; tako nesrećnim da se u njemu nijedno drugo osećanje ne može da izdvoji. Ljudi oko stola tamne; na karti se ne vide ni linije ni strelice; ugasila se ta generalštabna predstava Srbije; utišao se i žagor ogorčenja na balkanske susede. Odmiče se i smanjuje sve oko njega. Iz dalјine čuje dovikivanja komordžija i psovku oficira na ulici.<p></p>Pašić jedva razume:<p></p>Treba, gospodo, da znate i ovaj drugi telegram. Američko poslanstvo iz Beča mnogo brine za austrougarske zaroblјenike. Amerikanci su nezadovolјni visinom naše plate zaroblјenim oficirima i vojnicima. Jeste. I tvrde da zaroblјenici nemaju uslove za normalan verski život i religiozne obrede. Traže da im izgradimo kapele i damo katoličke sveštenike. Dobro, da im napravimo kapele. Ali, šta ćemo za sveštenike? Sem da ih zarobimo, a?<p></p>Gospodine  predsedniče,  dosta  o  popovima.  Nastavite  svoj  ekspoze.<p></p>Komandanti još večeras moraju na front.<p></p>Pa, Prestolonasledniče, mislim da je stanje jasno. Ne damo Makedoniju. Da kod saveznika još jače zakukamo za municiju i pomoć. I da se borimo do pobede.<p></p>Sve što može da nosi pušku, odmah da se uputi na bojište. Žandarme, pisare, poslednju odbranu. Zabušante. I sve ćake odmah na front!<p></p>Vukašin se trže: Zar to on zahteva? General Mišić gleda u Pašića i ministre; nad stisnutim šakama vrti palcem, presuđuje:<p></p>Svu našu nacionalnu inteligenciju uplesti u vojsku. U premorene i proređene trupe ćaci treba da unesu prvi činilac opstanka: duh i volјu. U svaku četu po dva ćaka. Nijedan đak ne sme ostati u štabu.<p></p>Mišićev palac raste i vrti se čudno i zastrašujuće, u nekakvoj magli su glave oficira i ministara, samo on raste, raste, iako Pašić tiho šapuće:<p></p>Zar baš moramo i tu decu da damo?<p></p>Moramo. Skopski đački batalјon odmah da krene na front — vojvoda Putnik kašlјe.<p></p>U rovove! Nego šta! — dodaju oficiri.<p></p>Da malo razmislimo. Za neki dan da odložimo?<p></p>Nema odlaganja. Za neki dan biće kasno, gospodine predsedniče — neopozivo presuđuje general Mišić, njegov najbolјi prijatelј, i general koga najviše ceni, i mnogo promišlјen čovek, i otac kome su dva sina na frontu i kćerke bolničarke, taj Živojin Mišić presuđuje i njemu, Vukašinu Katiću; pred<p></p> 
njim se klati i preti, i raste vrteći se Mišićev ogromni, žutnjikavi palac s velikim noktom, zariva mu se u grlo, u jabučicu: ne može ni reč da kaže. Ne može ni da diše. Osuđen je, to sasvim jasno shvata.<p></p> 
Page 12<p></p><p></p>Zašto se nije suprotstavio žrtvovanju ćaka? Samo iz straha pred njima što ga nazvaše izdajnikom? Častolјublјe, politički ugled. Zar su to razlozi?<p></p>Za njegovim lećima neko kašlјe; taj uporni kašalј čuo je još kod Vrhovne komande, čim se odvojio od generala Mišića; kroz varoš ga slušao uz treskanje točkova po kaldrmi, škripu kola, bat volova i viku vozara. Okreće se: selјak, neki jadnik, pritisnut šubarom i poguren pod velikom torbom, ide za njim. U bolnicu, kao i on.<p></p>Ivan na front! — šapnu, ukopa se. Ivan u rovu, vodnik, smeniće poginulog vodnika, predvodiće vojnike u jurišu. Gejzir zemlјe i kamenja, kao na onoj fotografiji, buknu pred Ivanom. Klјuča pomrčina. Zaudara šalitra. Sve bazdi na eksploziju granate. Zaliva ga kiša.<p></p>Ide pored kola, gaca po barama, kliza se, a pred njim izranjavlјena svetlost retkih svetilјki izranjavila noć; iz kola se cepaju jauci i „majko moja“; vozari udaraju prutom mokre i premorene volove. Iza njega, na odstojanju, ide onaj jadnik selјak; s vremena na vreme ga sustigne, čuje mu i korak i huktanje, mora da se o krene: crna gomilica. Možda mu je sin već mrtav. Želi da mu vidi lice. On zaostaje i kao da se još više guri i povija glavu. Šta da ga pita i čime da ga uteši? Produžuje pored kola s ranjenicima, ka bolnici: na ovoj srpskoj zemlјi sve su razlike zakratko. Ratovi nas ravnaju. Jednaka nam je moć, jednako delo, i nada; jednak nam je i vek. Niko ovde ne može daleko. Ni mnogo drukčije od ostalih. Ukoliko to upornije nastoji, utoliko će mu kazna biti veća i nesreća dublјa. Žuri da se odvoji od selјaka, da ga svojim huktanjem ne tuče po temenu. Ali ga selјak opet sustiže. Generali i ministri, Prestolonaslednik i Pašić, i on, svi koji su večeras u valјevskoj sudnici odlučivali i sudili, mislili su, uveravali sebe i druge da, odlučuju i govore u ime ovog selјaka, toga živomučenika zgurenog pod šubarom i torbom, i tih što jauču i krvare u kolima i sebi psuju majku što ih je rodila, i tih što mokri i gladni plјešću prutom po mokrim i gladnim volovima. Za šta se to toliko gine, čemu to bezmerno stradanje? Kakva sloboda može biti naknada samo za ovu noć tim nesrećnicima što im se s kišom cedi krv po slami i kolovozu? Ujedinjenje sa onima koji ratuju da do tog ujedinjenja ne dođe? Ujedinjenje<p></p> 
sa onima koji ih ubijaju, koje ubijaju, zar je to nacionalni i istorijski cilј kome danas treba apsolutno sve žrtvovati? Staje pod nekakvo drvo, oslanja se na stablo; vidi: i selјak zastaje, i on se prislanja uz prvo drvo. Ko zna odakle ide i koliko dana vuče torbetinu hrane i preobuku za sina. Možda, mrtvog sina. Mora Ivana da vidi. Pitaće Mišića za raspored i gde da ga sačeka. Na kolima koja prolaze glasno plače i tanko ječi čovek. Podiže okovratnik pelerine i požuri napred da ne sluša plač, ali sustiže druge jauke; stenju, dašću premoreni volovi što bazde na balegu i mokraću. Na Prerovo i detinjstvo.<p></p>U bolničkom krugu prepunom volovskih kola, u pomrčini proceplјenoj svetilјkama sa stepeništa bolnice, jedva se probija kroz gomilice lakših ranjenika, koje skidaju vozari i vode ka previjalištu. Stiže do stepenica, nema snage da uđe: vreva jauka, koraka, lupa nosila i lavora. Moli bolničara da pozove Milenu.<p></p>Šta si joj ti? Otac.<p></p>Taj ti čin za operaciono odelјenje ne važi, gospodine. Uvređen, pribija se uz dovratak; žurno prolazi bolničarka: Čekajte, molim vas. Gde je Milena Katić? Vodite me kod nje. Milena je u hirurškoj sobi. Znate da se tamo ne ulazi.<p></p>Molim vas lepo, recite joj da je otac zove na trenutak da iziđe. Bolničarka bez reči odlazi. On drhti; stepenice se uspinju uz njega:<p></p>Iz osvetlјene sobe izlazi Milena; ugleda ga i, kao i uvek, iskošeno potrča k njemu; on se prislanja uza zid: stiže, blesak joj u očima; od te radosti on ne može šakama da joj uzme glavu i polјubi.<p></p>Kao da se spasava od gonilaca, razgrnu mu pelerinu, pokuša i gerok da mu raskopča i zagnjuri lice u samo očevo srce: šćućurena mu pod miškom, bez reči, drhti krupno. Kad bi mogla nikad više da ne ode odavde, da ostane zauvek tu, u toj toplini i zaštiti.<p></p>On ispusti štap i čvrsto je steže, nem i ustalasan. Šta je pod ovim nebom uopšte vredno bez nje i Ivana? Ničeg većeg na ovom svetu nema od njenog drhtaja, njenog disanja, njene topline. Kako je mogao, kako je smeo da je pusti u bolničarke, u rat?<p></p>Ne znaju koliko traje to njihovo najduže i nemo grlјenje. Onda on šapnu: Da te vidim.<p></p>Ona još žudnije pritiska lice na njegove grudi. Samo oca treba voleti u<p></p> 
ratu. Jedino njega. Uplaši je žestina tog osećanja i naglo se odmače, gledajući ga raširenim očima, punim suza.<p></p>Malo mu je da je pomiluje po obrazima kao uvek, malo mu je da je polјubi u čelo kao pri svakom susretu, a ne zna šta bi drugo sada. Želi što pre da ode odavde.<p></p>Reci svom šefu da ćeš večerati i spavati sa mnom u varoši.<p></p>Ona predugo ćuti. Ako Vladimira donesu a ja nisam tu? To bi bilo užasno. Hajde, spremi se — dodaje strože, porezan njenim ćutanjem.<p></p>To nije moguće, tata.<p></p>Ja sam još noćas u Valјevu, Milena. A i bolnica će, sigurno, prekosutra biti evakuisana.<p></p>Je li mama mnogo nesrećna?<p></p>Treba češće da joj pišeš. I duža pisma. Poslala ti paketić. Idem iz Vrhovne komande, nisam ti ga poneo. Uzećeš ga.<p></p>Tata,	ja	ne	mogu	s	tobom	da	pođem	—	kaže	popravlјajući	svoju bolničarsku maramu.<p></p>Vidi: oči joj se osušile. Kecelјa joj umrlјana krvlјu. I ona će sad otići? Zar je to moguće?<p></p>Operacije će trajati svu noć, a samo smo nas dve asistentkinje. Kako da odem?<p></p>Ti si asistentkinja? Gledaš operaciju, možeš to? — muca. Zaboga, tata.<p></p>On dugo ćuti. Ona ne zna šta da mu kaže. Uvrediće ga ako mu kaže da zbog Vladimira ne može noćas da napusti bolnicu.<p></p>Ali ti si danima plakala što su deca mačetu prebila nogu. Ti nisi mogla leptira da uhvatiš — kazuje gledajući u krvave mrlјe na njenoj kecelјi.<p></p>To je bilo pre rata. A sada, Milena?<p></p>Sada je rat, tata.<p></p>Za operaciju treba iskustvo. Gruba, to jest, jaka ličnost.<p></p>Ne, treba samo lјubav. Moram da idem. Doći ujutru oko osam.<p></p>Polazi, okreće se, klati se: samo još jedan tren da se šćućuri pod njegovom miškom. Zaridaće. Ne, to ne sme.<p></p>Tata, idi odmori se. Čekam te ujutru u osam — šapnu i krenu brzo, trčeći<p></p> 
sumračnim hodnikom.<p></p>Zanemeo, on dugo zuri u vrata operacionog odelјenja, u njen nestanak. Pa u svoj štap, bačen u blato i prlјavštinu bolničkog hodnika. To je taj bol koji gasi sve druge. I obesmišlјava sve. Sve. Diže štap i pođe ka izlazu.<p></p>Zastaje pred pomrčinom, ispred kola s ranjenicima pod nekakvom sijalicom, pred volovima koji leže u bari. Zagleda se u volovske oči iz kojih praska zelenkasta svetlost. Zakopča pelerinu, navuče šešir i, čvrsto držeći štap, nekako siđe niz stepenice. Svetilјke mu se rasplinjuju u suzama.<p></p>Na drumu zastade da se osloni na drvo i pojmi šta se to dogodilo noćas. Čuje: za leđima mu se neko poznatim kašlјem okazuje. Okrenu se, sježi se: onaj isti selјak sa šubarom i torbom. Kakva je to utvara?<p></p>Ko si ti, čoveče? Selјak ćuti u mraku.<p></p>Je l’ ti sin živ? — viknu. Selјak se ne miče, nem; prolaze kola s ranjenicima.<p></p>Imaš li duvana? — promuca iz mraka neko odnekud poznat. Imam.<p></p>Daj mi cigaru.<p></p>Selјak mu priđe. Ne vidi mu lice. Možda ima bradu. Starac. Sada svi očevi nose brade, svi su sada starci.<p></p>Odakle si, prijatelјu? — Starac glasno huknu. — Pitao sam te odakle si? — Selјak ustuknu korak. — Je l' ti sin u bolnici?<p></p>Ne znam — šapnu.<p></p>Kako ne znaš? — pruži mu cigaretu. Nisam ga našao. Pripali mi.<p></p>Kao da je nekad čuo taj glas. Negde. I davno. Nešto ga molio. Zbog nečega mu pretio. Svađao se. Jaukao i psovao. Vređao, molio. Zbog njega je mnogo patio, kajao se, stideo, prezirao sebe, mučio se da ga zaboravi, ko zna koliko života ga nije čuo ovako i nije ga zaboravio; kresnu žigicu, u toj svetlosti: on. U plamičak unosi lice, za cigaretom, u umirućoj mokroj svetlosti sevnu crna brada, sitne oči i teške obrve, uvek isti:<p></p>Đorđe! — jeknu Vukašin i koraknu od debla i njega nemog i nepomičnog, kakav je i nekad bio u štali, u jabučaru, u vratima bačvare, pred Aćimom, koji u srdžbi nije krio mržnju nikad, zbog nečega, zbog njega, Vukašina, koga je voleo nepravedno i više zato što je on često bio ovako nem i nepomičan, starac, oduvek starac, pred ženom Simkom, i za nju starac sa čekinjastom<p></p> 
crnom bradom, pod šubarom: Pa i njemu je sin u vojsci. Adam. Od onog hajduka Nikole saznao mu je ime. Taj Adam mora da liči na majku, mora biti mnogo lep. Dockan se rodio, Đorđe mu, svakako, nije otac. Svejedno, primio ga, sin mu je. Ako taj mladić pogine, onda će se u Prerovu zatrti Katići.<p></p>Gde ti je sin? — šapnu. Tražim ga, Vukašine.<p></p>Vukašin napipa stablo zagušen Đorđevim šapatom. Kad brata ponovo ugleda pred sobom, nadohvat ruke, sa cigaretom u ustima, pruži ruku da se pozdravi s njim, ali mu ne nađe ruku u mraku, i pusti da mu prazna, mokra šaka padne niz pelerinu.<p></p>Je li u Valјevu? Da nije ranjen?<p></p>Juče sam čuo da je ranjen. Danas mi dvojica rekoše da nije ranjen, što je gore. I da je pripojen Četvrtom puku. Pošto je njegov eskadron satrven načisto. Sad će i Četvrti puk da bude satrven načisto. Plјušti olovo, plјušti kiša — šapuće. — Daj mi mašinu — podiže promukao glas.<p></p>Vukašin mu pruža kutiju sa žigicama. Đorđe pripalјuje ugašenu cigaretu.<p></p>Čovek umire onakav kakav se i rodio, pomisli Vukašin. I ja sam isto što sam bio u Prerovu. Šta da mu kažem sada?<p></p>Ko ti je rekao da sam ovde?<p></p>Tvoja ćerka mi rekla. A muka me naterala. Misliš da je meni lakše?<p></p>Sad je svakom svoje najteže — koraknu k njemu. — Za sebe te nikad i ni za šta nisam molio — promuca.<p></p>Ustuknu prepun jeze, jedva ga čuje:<p></p>Spasi mi ga, možeš to. Neka bude telefonista. Pismen je, ima razgovetan i jak glas za telefon. Čuješ li me, Vukašine?<p></p>Kakav telefonista? Zašto baš telefonista?<p></p>Pa neće, silnik, da bude posilni. Neće nikog da služi. Ja sam mu letos udesio za posilnog kod komandanta puka. A on, silnik, neće da služi. Za inat načinio štetu i čovek ga najurio u eskadron. Još sam trijest dukata dao da ga prevedem u bolničare. Al’ on, pas, ni da čuje. Još se nalјutio na mene i napisao: „Hoću“, kaže, „da budem bolničar ako pristaješ da posle rata odsečem šake. Bolničarskim rukama da jedem hleb i još nešto što volim da pridržavam, ne mogu nikako.“ Takav mi je on, pusnik.<p></p>Braća smo, reče u sebi Vukašin. Braća smo, ponovi želeći da mu spusti ruku na rame. Ali za to nema smelosti, jer mu se Đorđe primače opet, oseća<p></p> 
mu dah:<p></p>Aman, brate, spasi mi ga.<p></p>Zaboga, Đorđe, kako da ga spasem? Ni svoga sina ne mogu da spasem. Ni nju, video si gde je.<p></p>Možeš. Moraš da mi spaseš Adama. Nema za šta da pogine. Niko više Švabe ne može da zaustavi. Svršeno je sa Srbijom. Neka neko preživi ovu nesreću.<p></p>Moramo da se borimo. Moramo, Đorđe — šapuće, brani se, ne zna čim da ga uteši, ne zna kako da mu pomogne.<p></p>Moramo da živimo, a ne da izginemo, psi ministarski i generalski! Živeli smo pod Turskom, pod pašama i janičarima, živećemo i pod Franjom. Šta će mi država? Meni treba sin.<p></p>Ne mogu. Nikako. I moj sin ide sutra u četu kao vodnik, u rov. Ne mogu da ga spasem.<p></p>Možeš, al’ nećeš. Stranka, država, ta otadžbina, preča ti od života. Kao i tvoj otac, više od svega voliš vlast.<p></p>Ne traži od mene ono što ni svom sinu ne mogu da učinim. Ne traži! — u očajanju viknu Vukašin.<p></p>Samo sebe volite, Aćim i ti — jeknu Đorđe i odstupi.<p></p>Zali ga kiša i snizi torba. Od treska i škripe kola s ranjenicima ne čuje mu huktanje.<p></p>Kaži mi bar ime čoveka koji je sad moćan, a ima i dušu. Ja za takvog imam<p></p>— lupa se šakom po grudima: gusta cika dukata. — Koliko hoće, imam.<p></p>Kako me ne shvataš, čoveče? Kome da kažem: evo ti kesa dukata, premesti Adama Katića u telefoniste. Ne možemo tako da se spasavamo. Ne možemo, Đorđe — presahnu mu glas.<p></p>Znao sam da si pas — promuca i krenu ka varoši.<p></p>Ne može da ga zaustavi ni ime da mu izgovori a da ne zajeca. Prislanja se uz stablo, drhteći. Prolaze kola u kojima peva ranjenik. Jaukne, pa nastavi da peva. Ogorčeno. Pesmu koju planinci pevaju na svadbama. I od te pesme cvokoće.<p></p>Đorđe se zagubi u pomrčini. Dvadeset jednu godinu ga nije video. I noćas ovako. Opet se odbijaju jedan od drugog kao oblaci, opet sa uvredom i Đorđevom mržnjom. Da se potvrdi sudbina: ni sa bratom se ne može na ovoj prokletoj zemlјi. Ali ga sada boli lјuće no ikada.<p></p>Đorđe! Đorđe! — viknu i potrča raskalјanim drumom. Ne stiže ga. Opet<p></p> 
viknu. Ne odaziva mu se. Kiša, odvajkada. Stari vetar u golom drveću. Nailaze kola s ranjenicima.<p></p>Požuri ka varoši da ga pronađe. Da mu nekako objasni sve što se s njim dogodilo otkako je onog božićnog jutra zasvagda otišao iz Prerova. Nјemu može noćas sve da ispriča. Ista ih Živana rodila, razumeće ga bolјe od Olge. Noćas su na istom, i jednaki. Uzaludno je bilo njegovo bežanje iz Prerova.<p></p>Da mu to kaže, traži ga svud: po ulicama, kafanama, zbegovima iz Mačve rasutim duž druma ka Lajkovcu. Nјega nigde.<p></p>Nem i obamro, prekide traženje brata. Čeka ga general Mišić u Vrhovnoj komandi. Reći će m u, bar sada i bar njemu, ono o đacima i frontu što je oćutao. Ordonans ga s naglašenom zvaničnošću uvodi u Mišićevu kancelariju. Zatiče ga za potpuno praznim stolom, sa šapkom na glavi, ogrnutog šinjelom, zagledanog u pod.<p></p>Čekam te, Vukašine — strogo kaže ustajući.<p></p>Bio sam u bolnici kod Milene. Uz put sam sreo i neke svoje selјake, zadržaše me — stresa kišu s pelerine i šešira, seda na jednu stolicu prislonjenu uza zid. Godi mu što je stolica prislonjena uza zid. — Kako su Lujza i deca? Imate li vesti od sinova?<p></p>Dobro su. Ako je nekom danas dobro. A oni sa fronta mi ne pišu. Valјda pretpostavlјaju da ja preko njihovih komandanata mogu da saznam što me o njima interesuje — skida šapku, stavlјa je na ivicu stola. — Želim odmah da ti kažem nešto o našoj večerašnjoj sednici. Ti si, Vukašine, u pravu. Pametno i pošteno si govorio. Bio sam i još sam pod snažnim utiskom tvoje političke logike. Um mi se veselio slušajući te.<p></p>Ti se, generale, sa mnom sprdaš?<p></p>Ne, zaboga, Vukašine. Ja ti govorim iskreno i prijatelјski. Pa ti se sa mnom ni u čemu nisi složio.<p></p>Nisam. Ali ne zato što ti nisi pametno govorio. Nego stoga što mi danas ne smemo i ne možemo da radimo i postupamo onako kako ti predlažeš.<p></p>Zašto, kad nas to najsigurnije vodi izbavlјenju iz ovog bezizlaza? Ne smemo i ne možemo.<p></p>Posilni unosi tanjire, hleb, šerpu s nekakvim jelom koje se puši.<p></p>Otkazao sam Lujzi večeru. Želim sami da večeramo — ustaje od stola da posilni razastre čaršav i postavi večeru. — Ima, moj Vukašine, takvih vremena u životu naroda kad se ne postupa najpametnije, nego kako se mora i može.<p></p>Želiš da kažeš: kako prilike i mogućnosti određuju?<p></p> 
I to.<p></p>Pa upravo sam ja zastupao gledište koje je zasnovano na realnim prilikama i mogućnostima. Ja sam jedini branio ono što se danas može i mora učiniti za spas i budućnost Srbije.<p></p>Samo si i ti, i moj šef Putnik, smetnuli s uma narod. A taj narod nikad sav ne staje u jedno stanje. Niti iz tog stanja izlazi jednim i najbolјim putem.<p></p>Oni koji ga vode, valјda, moraju da pronađu najbolјi put. Time jedino mogu i da opravdaju svoju vladavinu i ostalo s njom povezano.<p></p>O tome je moje mnenje drukčije. Čelnici ne moraju uvek da znaju najbolјi put i pravac. Ali su svagda dužni da znaju šta narod najviše neće. To onaj bradati lisac Pašić tačno zna. Naš narod sada neće niti može to što mu je najpametnije za budućnost.<p></p>Ja u to nisam uveren. Nisam — ustaje i pokušava da hoda po kancelariji, ali mu je tesna, pa se vraća do stolice, hvata se za naslon, jedva savlađujući nezadovolјstvo Mišićevim stavovima i narodskim filosofiranjem o narodu.<p></p>Znam genijalne vojskovođe koji su u velikim nedaćama donosili odluke koje ni njihovi kaplari po svojoj pameti ne bi doneli. Nekad su takvim odlukama pobeđivali, nekad bili poraženi. A kad se zrelo razmisli, biva očigledno da oni nisu bili budale. I da su morali znati šta je pametno i najbolјe. Pa su zbog nečega radili drukčije. Jer su tako morali. Možda i mi u ovim iskušenjima baš tako nepametno postupamo. Priđi da malo glocnemo.<p></p>Za večerom, general Mišić je sve vreme, kao da se preslišava, bez želјe da čuje Vukašinovo mišlјenje, prepričavao ratne prilike i odluke, od Kartagine do francusko-pruskog rata 1871, tražeći u njima pouke za Srbiju i potvrdu za svoj stav. Vukašin, opet, zbog nečega nije mogao da mu kaže da je pogrešna i tragična odluka o slanju svih đaka i studenata na bojište. A mučio ga i Đorđe, onakav rastanak, opet nesporazum. Čim nekako okončaše tu večeru što se odužila, sa izgovorom da ide Mileni u bolnicu, ojađen, možda i razočaran u prijatelјa, iziđe na ulicu.<p></p>Prošla je ponoć kad, izmučen uzaludnim traženjem Đorđa po Valјevu, uđe u nekakav, jedini hotel, gde ne nađe ni sobu ni postelјu. Sobarica mu ponudi klupu u hodniku. Opruži se i pokri preko lica mokrom pelerinom. Mora spasti Ivana. Mora!<p></p> 
Page 13<p></p><p></p>Eksplozija raznese Vukašinu nesan u kome se ponavlјalo i trajalo bez završetka suđenje u Vrhovnoj komandi, u koje su neprekidno, smenjujući se, ulazili Ivan, Milena, Đorđe, i svak po svome gazio Srbijom na sudničkom stolu, nicali iz nje i kisli, kisli. Sav ukočen, on se sulјnu sa drvene klupe, dotetura do izlaznih vrata hotela: mutno, nisko nebo po krovovima i odžacima, a ulicom se valјa bežanija. Čuje iz gomile:<p></p>Dokle su stigli? Blizu su. Kuda ćete, pobogu ? Putem kojim ćeš i ti sutra. Ja neću iz kuće. Nisam ni ja hteo. Al’ Švabe seku bajonetom sve što zateknu. Vešaju i siluju.<p></p>Sa zapada tutnji artilјerija; svaka eksplozija granate talasne reku izbeglica što teče ulicom.<p></p>Dobro jutro, Vukašine!<p></p>Kao da ne prepoznaje svog stranačkog druga Ljubu Davidovića: začuđeno zuri u čoveka koji sada može nekome da izgovori „dobro jutro“.<p></p>Vrhovna komanda napušta Valјevo. Seli se u Kragujevac. I vlada i mi idemo u Kragujevac.<p></p>Kako, bogamu? Sinoć nije tako rečeno.<p></p>Naš se položaj naglo pogoršava. Žuri se Švabama, jeste. Kako ti je dete? Pa to je strašno! Ja sam se s njom samo pozdravio. Evakuiše li se bolnica?<p></p>Znam da teške ranjenike nemamo čime da odvučemo iz Valјeva. Naš vagon polazi u devet. Zvao me sabajle Pašić. Zapeo da odmah, po svaku cenu, obrazujemo koalicionu vladu. Stari majstor tera svoju novu kombinaciju nacionalne sloge. Meni nudi ministarstvo prosvete, a tebi privrede.<p></p>Meni?<p></p>Tebi. Ništa mu ne smeta mišlјenje koje si sinoć izneo. Ni bes Prestolonaslednika i generala na tebe. Odlučio da te ućutka i stavi pod s kut. Znaš i sam, on oduvek ima meko srce za grešne i nepokorne.<p></p>Šta želiš da kažeš? — zaglušuje ga šlјapat prolaznika.<p></p> 
Kod Pašića nikad nije samo jedno. Sad kad si za Aleksandra i oficire izdajnik, samo mu koristi što si mu stari protivnik. Ali si mu ti, Vukašine, sada i najpotrebniji kao ministar. Požuri, pričaćemo u vozu. Budi na stanici tačno u devet.<p></p>Od nekoliko eksplozija granata on se pribra. Davidović se izgubi meću izbeglicama, što on i ne primeti. Vrati se u hodnik hotela. Brzo pokupi pelerinu, šešir i štap, izjuri na ulicu i kroz metež žena i ovaca, goveda, staraca, kroz vrevu bežanije, požuri ka bolnici. Pred njim, ali ne može da ga sustigne, žuri selјak s torbetinom i plavim letvama na lećima, visoko nad glavom, uspravlјenim ka nebu.<p></p>Ako Milena ostaje s bolnicom u Valјevu? Zar da je ostavi da je zarobe?<p></p>Kako da ode?<p></p>Sa leđa visokog, pod velikom torbom pogurenog selјaka, plave letve paraju nisko nebo, ogolele šlјivike, bregove. Propada država, a selјak spasava nekakve svoje plave letve. Kakvo sitno bezumlјe! Mora da gleda u dve plave letve pred sobom, ne zaobilazi bare, a plave letve na selјakovim leđima se gube u bolničkom metežu, jaucima, vici bolničara koji iznose ranjenike i tovare ih na volovska kola.<p></p>Staje, ne zna gde da traži Milenu. Lakši ranjenici, sa štakama i zavojima oko glave i ruku, kulјaju iz bolnice ogrnuti šinjelima, ćebadima, čaršavima. Zastaju da pogledaju u nebo, oslušnu artilјeriju, međusobnim pogledima ukrste strah. Probija se kroz gužvu, pita bolničare i lekare za Milenu, niko nema vremena da mu odgovori; samo odmahuju rukama. Ošamućen od zadaha, nekako se progura u bolnički hodnik. Bolničari s ranjenicima na nosilima priteruju ga uza zid. Gde da je traži? Niko ga ne čuje i ne primećuje.<p></p>Dobro jutro, tata — uplaši ga glas iza leđa. Zagleda je nem: ruke joj krvave, u očima beznađe. Noćas nisi spavala?<p></p>Nisam. Neprestano dovlače ranjenike.<p></p>Mnogo brinem za tebe, Milena. — Ćuti, gleda joj iskrvavlјenu kecelјu. Još smo živi, tata. Kad ti odlaziš?<p></p>On poćuta, pa šapnu:<p></p>A ti, draga ćerko?<p></p>Ona se trže i namršti. Pored njih staju s nosilima: mrtav vojnik u košulјi i gaćama. Pomodrelo lice, otvorena usta, onaj zadah.<p></p>Zar baš moramo ovde da stojimo? — šapnu.<p></p> 
Pa gde ćemo? — uze mu ruku i povuče ga ka zidu.<p></p>Ne sme da joj zadrži ruku zbog njenog poslovnog, grubog dodira i pokreta. Zaglušuju ga jauci, vika bolničara, psovke. Čime da je obraduje?<p></p>Šta je s Vladimirom? — pita oprezno.<p></p>Ona ga preplašeno zagleda: Možda je nešto čuo? Piše li ti? — dodaje još tiše.<p></p>Juče ujutru lјut odjurio prema našem mitralјezu. Posle ne znam šta je bilo.<p></p>Hrabri lјudi znaju da se čuvaju. Ne boj se.<p></p>Zaboravila sam da ti kažem, sinoć sam videla tvog brata iz sela. Traži sina, Adama. Vrlo nesrećno izgleda taj tvoj brat. Moj stric. Nije te našao?<p></p>Našao me.<p></p>Potresla me njegova tuga za tim Adamom. Od sada ću da brinem i za njega. Zašto se mrštiš?<p></p>Ne, zaboga. Zašto bih se mrštio? Adam je tvoj drugi brat.<p></p>A šta se to dogodilo meću vama? Nikad mi nisi objasnio zašto mi ne odlazimo dedi u selo. Onaj selјak s plavim letvama koji ide sa čika-Đorđem i traži sinove pričao mi o dedi. Kad dobijem prvo odsustvo, otići ću u selo.<p></p>Treba da odeš, svakako. Što pre. Znaš li da Vrhovna komanda danas napušta Valјevo?<p></p>Znam. Od zore je počela evakuacija bolnice. Vidiš, lakši ranjenici odlaze na stanicu.<p></p>A ti?<p></p>Ja ostajem s teškim ranjenicima.<p></p>Zar nikako nije moguće da pođeš sa ovima što se evakuišu?<p></p>Nije moguće, tata. Dva lekara i nas tri bolničarke ostajemo. Neko mora da se žrtvuje za nekoliko stotina ranjenika.<p></p>I ti si sebe izabrala za tu žrtvu? Smatraš da je to razumno i baš neophodno, Milena? — spusti ruku na njeno rame.<p></p>A šta, tata, drugo mogu?<p></p>Da, da — muca, ćuti: To je ono, mi drugo ne možemo. Mi moramo samo tako. Zar već i ona sve mora? Unosi joj se u lice: — Ali, dete, šta će biti s tobom ovde kad dođu Švabe? — stavlјa joj i drugu ruku na rame, grčevito je steže, privlači joj lice: — Šta će biti s tobom, devojčice? — šapuće, tone joj u<p></p> 
oči.<p></p>Šta bude ranjenicima, neka bude i meni — klonu pogledom, zaćuta. Drhti joj brada, šapuće: — Razumem te, tata. Ali ja ne mogu drukčije.<p></p>A kako ću ja da te ostavim ovde?<p></p>Koliko puta si mi kazao: „Mi smo, Milena, nekome dužni sebe.“ Na licu joj ne vidi prekor.<p></p>Da, jesam — zamuče.<p></p>Čula sam da je Vladimir ranjen — linuše joj suze. — Nјega donesu u bolnicu, a ja pobegla. Zamisli njegovu dušu.<p></p>Prisloni mu glavu na grudi, samo za trenutak, pa se naglo, uplašeno odmače:<p></p>Moram da ostanem.<p></p>Da. Razumem te, devojčice. Razumem tvoju lјubav. Od tog sebičluka živi svet. Nastavlјa se, traje od te moći. Te nepravde. Tako je to.<p></p>Ti mene pravdaš, tata?<p></p>Ne isteruj sva osećanja dokraja. Razumem te — gleda joj suze. Grč mu se isprečuje rečima.<p></p>Prlјave su mi ruke, ne možemo da se pozdravimo. Zbogom, tata. Polјubi mamu. Uteši je nekako.<p></p>Iščupa mu se iz ruku i lagano ode hodnikom, gurajući se s ranjenicima i bolničarima, koji kulјaju iz svih soba.<p></p>On pođe nekoliko koraka za njom, povučen za koren, iščupan, pa naglo stade. Naiđe gomila lakših ranjenika i, skoro obnevidelog, izgura ga niz stepenice.<p></p>Kraj bolničke kapije sudari se sa selјakom s plavim letvama na leđima. Taj ga starac podseća na nekog, ta pogurena i zablenuta čovečina. Pokuša da se mimoiđe s njim, ali on povika:<p></p>Stani, Vukašine. Kako me, pobogu, ne poznaješ? Ja sam Tola Dačić. Iako si veliki gospodin, i držiš boga za bradu, da se pozdravimo komšijski. Dok ne ode u taj Pariz, mi nešto bejasmo — za pozdrav briše mokru šaku o košulјu pod gunjem. — Pomaže bog, Vukašine!<p></p>Pruži mu ruku s nelagodnošću, mukom nekakvom što ga u isti mah i lјuti i postiđuje.<p></p>Brineš za ćerku? Ne sekiraj se za nju. Na nju, onako glednu, može samo vatra i voda, zlo bez očiju. Čovek i zverka neće. Kad ispričam Aćimu kakva<p></p> 
mu je unuka, povileniće starac.<p></p>Kako on sa zdravlјem? — seti se da noćas Đorđa nije pitao za očevo zdravlјe.<p></p>Pa, Vukašine, pravo da ti kažem, sazreva. I to baš lepo sazreva. Jeste još Aćim, mnogo liči na njega, a nije više Aćim. Vene i saceđuje se u zemlјu.<p></p>Kaži mu da mu je unuka bolničarka, a unuk dobrovolјac. Ovih dana odlazi na bojište. Biće vodnik. Zbogom, Tolo! Žurim na voz.<p></p>Čekaj za nekoliko reči. Od Svetog Ilije, moja četvorica rade za Srbiju. Trojica s puškom i tesakom, Aleksa s topom. Najmlađi, Živko, zagubi mi se na Ceru. A ja tražim ostalu trojicu, da im se nađem za ponešto. Pa mi kaži, ti moraš da znaš: možemo li šta da učinimo protiv Švaba?<p></p>Mislim da ćemo moći. Nadam se. Moramo.<p></p>Nemoj to „nadam se“. Malo mi je to za trpnju. Mnogo smo se, Vukašine, mi Srbi iznadali. I u boga i u đavole. Pa ne bi. Kaži mi ti ono što će da bude. Iako je zlo.<p></p>Toli Dačiću, Prerovcu, komšiji, mora nešto da kaže:<p></p>Pobedili smo letos na Ceru. Pobedićemo opet. A ni saveznici neće dozvoliti da propadne Srbija — sreće mu pogled koji neće utehu. Zar ništa više ne može da mu kaže?<p></p>I ja se uzdam da će Srbija da pobedi. Al', kaži meni ti što si blizu Pašića, iako se ujedate, može li Srbija sama, bez savezničkog guranja da se održi? Svaka im čast, al’ Rusi i ti Englezi mogu i da nam ne pomognu. Ne stignu zbog nečega. Imaju preče. Znam ja šta je gazda i kad ima dobru dušu. Dobar je kad mu trebaš.<p></p>Toline plave, vodnjikave oči, oči ne stare, svetlucaju neverom. Čime da ga ubedi? Samom verom, malo mu je. A šta će Tola Aćimu ispričati? Ali ga on nekakvim velikodušnim osmehom ispod velikih, posivelih brkova oslobađa muke:<p></p>Dobro, Vukašine. Vidim, žuri ti se. Žuri se i meni. Srećan ti put! Pa navrati u Prerovo. Bilo šta da nastane, navrati. Bilјke i stoka zamaju i najcrnje u duši. Kad si na svom, svako ti je zlo manje. Zbogom!<p></p>Rukova se bez reči i zape niz drum, da prelazi ranjenike, ne zaobilazi bare i glib, da stigne na voz. Pred železničkom stanicom staje: pa on je Milenu ostavio da je zarobe Švabe! Šta će reći onoj nesrećnoj Olgi? Da otac ne može da se ispreči sudbini dece? Da n e sme da ima toliku lјubav i takav strah? Zar to nekome može biti uteha? I kakav razuman dokaz može njoj biti dokaz? I meni. I svakome.<p></p> 
Zovu ga na peron. U vrevu i gomilu što se zbija i raste oko velike brade.<p></p>Ugleda Pašića, na koga nasrću ranjenici i izbeglice:<p></p>Pašiću, zlotvoru, šta uradi sa Srbijom? Kuda ćemo sada kad si nas dovde doveo?<p></p>U slobodu, prijatelјu! U slobodu. Kud? S čim? Neka ti je! Živeo!<p></p>Pritrpite se malo, braćo i sestre. Jamčim vam: uskoro ćemo se vratiti u Šabac.<p></p>Kakav tvoj Šabac! Odbranite vi Valјevo i Beograd. Živeo! Gde ti je familija? Bežite u Solun! Živeo!<p></p>Buknuše psovke i pozdravi. Žene i starci nagrću k njemu da ga vide i dodirnu, da ga izgaze, iščupaju mu bradu, bace ga pod vladin vagon, koji nailazi na peron, guran lokomotivom što neprekidno pišti i rasteruje ranjenike i žene s decom i denjkovima stvari zgomilanim po pruzi. Žandarmi se isprečuju pred ogorčenu rulјu.<p></p>Pašić sporo diže šešir i mirnim, čvrstim glasom dovikuje:<p></p>Istrpite još malo. Pobeda je naša, braćo i sestre. Zbogom! — i lagano polazi u vagon praćen psovkama i povicima: Živeo!<p></p>Odmah za njim, ponet gnevom svetine, polazi Vukašin, mutno želeći da mu pokaže nešto što liči na solidarnost.<p></p>Kako ti beše ime sinu? — pita ga šapatom u hodniku vagona, oko koga se razležu vreva i vika razjarenih i očajnih.<p></p>Ivan. Zašto pitate?<p></p>Dobro je, potrefio sam. Ovo ćeš dati tvom Ivanu kad pođe na front — pruža mu plav, zapečaćen koverat sa zaglavlјem Vrhovne komande.<p></p>Od koga je to? Zašto? — pita, sluti, uzima koverat.<p></p>Tamo gde ga rasporede, neka odmah preda lično komandantu divizije ili puka.<p></p>Izvinite, ko vam je to tražio? Za mog sina ne dolazi u obzir nikakva protekcija. Moj sin je dobrovolјac, gospodine predsedniče.<p></p>Znam, znam. Dobro ti je dete. Rekoše mi, u beogradskoj gimnaziji nije bilo bolјeg ćaka. Nek se skloni dok ne protutnji alaudža. Pa posle će lakše. Za neki dan sam odložio odlazak ćaka na front. Ali Vrhovna komanda, video si... Hajdemo da sednemo.<p></p>Pašić se uvlači u kupe. Nailaze ministri i šefovi opozicionih stranaka, vide<p></p> 
mu koverat u ruci. Svi gledaju u koverat, zaviruju u njega, u zaglavlјe, nepggo ga pitaju. Ne može ni reč da izgovori. Ne može ni da iscepa koverat. Ni da ga gurne u džep. Drži ga da ga svi vide, svi da pročitaju zaglavlјe. Nema on ništa s tim kovertom. Nek se zna da mu ga je Pašić dao. Ali on je potkuplјen, ucenjen, uhvaćen prlјavim rukama za gušu. On sam, on lično da odluči Ivanovu sudbinu. Da bude njen vinovnik. Pašić ga prikovao za krst. Kakva je to satanska igra njime? Prislonjen uz prozor, zuri kroz staklo:<p></p>Na praznom koloseku nemilosrdno se tuče nekoliko ranjenika otimajući se o šatorsko krilo. Lokomotiva pišti izbezumlјeno. Vagon se trže, poče da mili. Rulјa se hvata za vagon; ranjenika što se najčvršće uhvatio za šatorsko krilo i seo na šine, jednoruki ranjenik bode tesakom i smiruje na šinama; taj pobednik ne uzima šatorsko krilo; baca tesak, nož odskoči od šine, a on lagano polazi ka polјu, praćen vikom žandarma, vriskom i kuknjavom žena. Ranjenik sa štakom ga stiže i iz sve snage štakom ga udara po glavi; ubica se tetura, savio onu jednu ruku preko glave za odbranu i sulјa se niz nasip; ranjenik sa štakom se vraća do ubijenog, uzima šatorsko krilo i kreće ka stanici. Rulјa se, za vladinim vagonom, presipa preko šina i prekriva sve. Tmušno nebo pada na bolnicu, na Milenu, koja odlazi hodnikom...<p></p>Tebi je zlo, Vukašine? Mnogo si bled. Naredniče, donesi vodu! — kaže Pašić.<p></p>Ne treba. Ne, sve je u redu. Noć sam proveo u bolnici. Ranjenici, krv — zavlači ruku u džep i drhti s Pašićevim pismom meću prstima.<p></p>Lokomotiva predugo pišti i voz se naglo zaustavlјa: s nekim se sudara, sleću torbe i koferi. Svi nešto grabe i drže, on stavlјa šaku preko džepa s pismom. Voz je stao: ministri izlaze u hodnik, tiskaju se oko prozora. Plaču i cvile deca.<p></p>Deca! Otkud ovolika deca? Šta se to događa? Ko je skupio ovoliku decu? Evakuiše se neka škola. A gde su im učitelјi? Deco, gde su vam učitelјi? Nikog starijeg ne vidim. Ni železničara nema. Neshvatlјivo. Šta se ovo događa, lјudi? Vukašine, pogledajte.<p></p>Ustaje i prilazi prozoru: deca stoje na šinama i plaču, gomila dece oko lokomotive, po peronu male stanice, iz koje kulјaju; preskaču tarabice i krše georgine, navalјuju da se popnu u voz, na žandarme, koji se povlače i ne znaju šta da čine, dok ministri ćuteći beže u kupe. Lokomotiva pišti i naglo polazi.<p></p> 
Page 14<p></p><p></p>Kad je voz pisnuo nekoliko puta otegnuto, tako grcavo kao da zasvagda oglašava svoj odlazak iz Valјeva, Mileni su uzdrhtale ruke, i to su pinsete oglasile sitnom zvekom u limenom „bubrežnjaku“. Doktor Sergejev koji je onesvešćenom vojniku stavlјao gazu na veliku ranu uz kičmu podigao je pogled sa rane. Nije mogla da se svlada: pustila je suze da brzo kaplјu na vojnikov krvav i iscepan koporan, bačen pored hirurškog stola. Doktor Sergejev joj nešto na ruskom zašaputao preklinjućim pogledom. Pinsete su glasnije zazvrjale u „bubrežnjaku“:<p></p>Možda više nikad neće videti oca. A nije mogla ni da večera s njim, ni još jedno veče da ćuti pod onom nežnom i dubokom zaštitom njegovog prisustva. Nјegove tihe svemoći. Otkako zna za sebe, nikad se ničeg nije plašila u njegovom prisustvu. Ni veštica i vampira, ni kurjaka i zmijskog cara, ni Turčina i zmaja; s njim je smela da siđe i na dno Rimskog bunara na Kalemegdanu; i kroz staru šumu i klisuru, u olujnoj noći da prođe; i na groblјu da zanoći. Posle dedine smrti, kad je pojmila da smrt nije san, ni odlazak na nebo, na zelenu livadu kroz koju protiče rečica u kojoj se brčkaju anđelčići kao na slici u bakinoj sobi, ona je bila sigurna da joj na tatinom krilu ni ta smrt ništa ne može. I sve do susreta s Vladimirom ona je u svim mladićima tražila očevu moć, osobine, lik; nije ni posumnjala da može nekog voleti ko ne liči na njega, oca. Pomno je posmatrala majku, iznalazila joj mane, utvrđivala očeva preimućstva. Tako do susreta s Vladimirom. Do tada. Otada, samo mu je nekoliko puta sela u krilo i prislonila glavu na grudi da mu sluša srce i sat u džepu prsluka; da misli o metalnom glasu vremena i uživa u dubokim, moćnim udarima iz njegovih grudi od kojih cela kuća toplim i tamnim odjekuje; da ga bilo šta zapitkuje kako bi slušala ono njegovo brujanje, onu jeku u grudima. Zar je Vladimir sprečio da večera s njim, provede prošlu noć s njim, sluša ga, sedi mu u krilu, pita zbog čega su sve muškarci lјubomorni...<p></p>Nije ni osetila kako joj suze kaplјu na hirurški sto. Doktor Sergejev joj je nešto na ruskom tiho govorio; onda joj glasno rekao da odmah pođe na spavanje, a sestra Dušanka će je probuditi za noćnu smenu. Voz se više nije<p></p> 
čuo.<p></p>Spustila je „bubrežnjak“ sa instrumentima na hirurški sto i, plačući, izišla iz previjališta; progurala se kroz hodnik pun ranjenika na nosilima, ne gledajući ih. Napolјu, pred bolnicom, stajalo je nekoliko volovskih kola punih ranjenika, tek prispelih; idući kaldrmom ka upravnoj zgradi, pretvorenoj u sobe za prenoćište lekara i bolničarki, pomislila je da u kolima s plavim kanatama može biti i Vladimir, ali nije htela da im priđe i pogleda; nije htela sveteći se za bol nanet ocu. Zbog njega što je sumnjiči da se<p></p>„lјubaka“ s doktorima i ranjenim oficirima. Ona „lјubaka“! Jer je njega ranjenog, u bolnici, polјubila. Ona koja je prvi put u životu njega polјubila, i jedino njega. Potrčala je u sobu punu kreveta, na kojima su nesvučene spavale njene drugarice, legla u svoj i Dušankin krevet, zarila glavu pod jastuk i plakala dok je san nije svladao.<p></p>Budi je mek i gust šapat; ne može da otvori oči, kao da je umrla, kao da je u grobu, zatrpana. Kad razabra „daragaja djevuška“, uzdrhta od znanog, pripitog šapata doktora Sergejeva, tog najneobičnijeg čoveka koga je srela i upoznala. Oseća jezu od njegove ugrožavajuće nežnosti; otvara oči: mrak. Svetlost sijalice spolјa, zahvatila samo kolena, krvav mantil doktora Sergejeva, koji sedi uz vrata, s licem u tami; puši i šapuće na svom, ruskom. Zacvokota od studi i njenog zapletenog šapata. Ona će s njim dočekati Švabe. On joj je od sada jedina zaštita. Zaštita i opasnost. Bolničarke i lekari smeju se njegovoj onjeginskoj zalјublјenosti u nju. Spolјa se čuju samo lupa kofa i lavež.<p></p>Jesu li otišli, doktore? — šapnu.<p></p>Otišli, Milena. Otišli — šapnu i on, ustade i lagano iziđe iz sobe.<p></p>Sada sme da se pokrene: opruži se na leđa i zagleda u tavanicu. Možda će još noćas stići Švabe. Silovaće je, ubiće je. Zar je na svetu postojalo nešto što je moglo sprečiti da prošlu noć, poslednju, provede s ocem? Guši se, ne može da plače. Napolјu se svađaju i psuju bolničari. I laju psi.<p></p>Neko ulazi; trže se: Dušanka. S njom deli postelјu. Sede joj uz noge.<p></p>Zanese joj se soba od njenog uzdaha.<p></p>Ne sme da je pita; ne može ni reč da kaže. Procepio bi je njen vlastiti glas.<p></p>Dušanka joj blago uze ruku: Ranjen je Vladimir.<p></p>Gde je?<p></p>Sedi, smiri se.<p></p>Kaži šta je? — unese joj se u lice.<p></p> 
Teško je ranjen. Ali će preživeti. Doktor Sergejev ga operisao. Sigurno će preživeti.<p></p>Ti si ga videla? Dok sam ja spavala? O, majko moja! Što me nisi probudila? U kojoj je sobi? Vodi me.<p></p>Smiri se, molim te. Još nije došao k svesti. Ranjen je u glavu. Ne možeš ga sada videti.<p></p>Moram ga videti! Vodi me!<p></p>Milena, budi razumna. Ne smeš ga uznemiravati. Bilo bi opasno da se uzbudi, ne možeš ga noćas videti.<p></p>Milena kleči i spusti glavu na Dušankina kolena. On je, sigurno, ležao u onim kolima s plavim kanatama, ona je prošla pored njega i otišla da spava. Trese se. Dušanka se svija preko nje i nešto joj šapuće.<p></p><p></p>Poslanicima Kralјevine Srbije u Petrogradu Parizu Londonu<p></p><p></p>Naša Vrhovna komanda predlaže da se zatraži mir sa Austro-Ugarskom ili da se obustavi odbrana pošto nemamo municije Vlada će npe ustupiti nego što će poći tim putem Izložite naše očajno stanje Skinite sa Srbije svaku odgovornost za neuspeh u neravnoj borbi Posle dva izdržana rata i upada Arnauta za sedam-osam meseci nije se mogla spremiti za rat sa Austrijom Pašić<p></p><p></p>Poslaniku Kralјevine Srbije Spalajkoviću Petrograd<p></p><p></p>Po našem čvrstom uverenju nikakvi srpski teritorijalni ustupci Bugarskoj neće nju npuvoleti da stupi u rat na strani saveznika Bugarska čeka da propadne Srbija na da odlomi celu Makedoniju i Moravsku Srbiju Bugare jedino mogu da npovepe ako ih gurnu na Tursku Opet kaži našoj braći Rusima Ako neće Austriju u Solunu i na Bosforu neka svesrdno pomognu Srbiju To je jedino što mogu da urade i za njihovo i za naše dobro Šta je sa prijemom kod Cara Lupaj na cva vrata da te odmah primi Pašić<p></p><p></p>Poslaniku Kralјevine Srbije Vesniću Pariz za Poenkarea<p></p><p></p>U ovom očajnom momentu kad izdišemo na polјu časti i odbrane savezničkih interesa traži se od nas Dajte od svoje teritorije Bugarskoj onaj deo koji vam je<p></p> 
Austrija sporila i radi koga vam je rat objavila pa će Bugarska odustati od neprijatelјstva Umesto da nam se pritekne u pomoć od sviju naših saveznika i Rusa nas se primorava i presira da jačamo Bugarsku koja je bila i uvek će ostati na strani neprijatelјa Trojnog sporazuma i mira na Balkanu Poslednji je momenat da se prestane sa savezničkim presijama na Srbiju u njenom samrtnom času Srbiji bi održalo dušu ako bi joj kroz sedam osam a najdalјe za deset dana bilo ucnoručeno bar deset hilјada granata za polјski top i pet hilјada granata za haubice s tim da bi kasnije dobili već obećanu i plaćenu municiju Ako bi ostali bez te pomoći onda zbogom Srbijo Pašić<p></p>

    
    
  
  </div>
</html>



